<div class="leaf "><div class="inner justify"><p class="no-indent stretch-last-line ">山谷中尋路走。看看天晚，但見一簇皂旗，蜂擁而來：一員羌將，手提鐵鎚大叫曰：「 小將休走！吾乃越吉元帥也！」關興急走到前面，儘力縱馬加鞭，正邁斷澗，只得回馬 來戰越吉。興終是膽寒，抵敵不住，望澗中而逃；被越吉趕到，一鐵鎚打來，興急閃過 ，正中馬胯。那馬望澗中便到，興落於水中。忽聽得一聲響處，背後越吉連人帶馬，平 白地倒下水來。興就水中掙起看時，只見岸上一員大將，殺退羌兵。興提刀待砍越吉， 吉躍水而走。關興得了越吉馬，牽到岸上，整頓鞍轡，綽刀上馬。只見那員將，尚在前 面追殺羌兵。興自思此人救我性命，當與相見，遂拍馬趕來。看看至近，只見雲霧之中 ，隱隱有一大將，面如重棗，眉若臥蠶，綠袍金鎧，提青龍刀，騎赤兔馬，手綽美髯； 分明認得是父親關公。興大驚。忽見關公以手望東南指曰：「吾兒可速望此路去。吾當</p></div> </div>