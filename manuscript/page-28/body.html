<div class="leaf "><div class="inner justify"><p class="no-indent  ">可勝計。南陽一路，十數郡皆平。雋班師回京,詔封為車騎對軍，河南尹。雋表奏孫堅 、劉備等功。堅有人情，除別郡司馬上任去了；惟玄德聽候日久，不得除授。</p><p>三人鬱鬱不樂，上街閒行，正值郎中張鈞車到。玄德見之，自陳功績。鈞大驚，隨 入朝見帝曰：「昔黃巾造反，其原皆由十常侍賣官鬻爵，非親不用，非讎不誅，以致天 下大亂。今宜斬十常侍，懸首南郊，遣使者布告天下，有功者重加賞賜，則四海自清平 也。」十常侍奏帝曰：「張鈞欺主。」帝令武士逐出張鈞。十常侍共議：「此必破黃巾 有功者，不得除授，故生怨言。權且教省家銓注微名，待後卻再理會未晚。」因此玄德 除授定州中山府安喜縣尉，剋日赴任。玄德將兵散回鄉里，止帶親隨二十餘人，與關、 張來安喜縣中到任。署縣事一月，與民秋毫無犯，民皆感化。到任之後，與關、張食則 同桌，寢則同床。如玄德在稠人廣坐，關、張侍立，終日不倦。</p></div> </div>