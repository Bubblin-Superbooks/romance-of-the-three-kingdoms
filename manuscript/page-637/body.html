<div class="leaf "><div class="inner justify"><p class="no-indent  ">請安坐聽吾一言。曹操既為曹相國之後，則世為漢臣矣；今乃專權肆橫，欺凌君父，是 不惟無君，亦且蔑祖；不惟漢室之亂臣，亦曹氏之賊子也！劉豫州堂堂帝冑，當今皇帝 ，按譜賜爵，何云無可稽考？且高祖起身亭長，而終有天下；織蓆販屨，又何足為辱乎 ？公小兒之見，不足與高士共語！」</p><p>陸績語塞。座上一人忽曰：「孔明所言，皆強詞奪理，均非正論，不必再言。且請 問孔明治何經典？」孔明視之，乃嚴畯也。孔明曰：「尋章摘句，世之腐儒也，何能興 邦立事？且古耕莘、伊尹、釣渭、子牙、張良、陳平之流，鄧禹、耿弇之輩，皆有匡扶 宇宙之才，未審其生平治何經典。豈亦效書生區區於筆硯之間，數黑論黃，舞文弄墨而 已乎？」</p><p class=" stretch-last-line ">嚴畯低頭喪氣而不能對。忽又一人大聲曰：「公好為大言，未必真有實學，恐適為</p></div> </div>