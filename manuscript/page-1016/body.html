<div class="leaf "><div class="inner justify"><p class="no-indent  ">酒食不行。子春及眾賓客，無不歎服。於是天下號為『神童』」。</p><p>「後有居民郭恩者，兄弟三人，皆得躄疾，請輅卜之。輅曰：『卦中有君家本墓中 女鬼，非君伯母即叔母也。昔饑荒之年，謀數升之米之利，推之落井，以大石壓破其頭 ，孤魂痛苦，自訴於天；故君兄弟有此報，不可禳也。』郭恩等涕泣伏罪。」</p><p>「安平太守王基，知輅神卜，延輅至家。適信都令妻，常患頭風；其子又患心痛； 因請輅卜之。輅曰：『此堂之西角有二死屍。一男持矛，一男持弓箭。頭在壁內，腳在 壁外。持矛者主刺頭，故頭痛；持弓箭者主刺胸腹，故心痛。』乃掘之。入地八尺，果 有二棺。一棺中有矛，一棺中有角弓及箭，木俱已朽爛。輅令徙骸骨去城外十里埋之， 妻與子遂無恙。」</p><p class=" stretch-last-line ">「館陶令諸葛原，遷新興太守，輅往送行。客言輅能射覆。諸葛原不信，暗取燕卵</p></div> </div>