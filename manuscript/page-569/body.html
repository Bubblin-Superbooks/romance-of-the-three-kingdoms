<div class="leaf "><div class="inner justify"><p class="no-indent  ">後悔前非，改行從善，引眾投劉表。見表不能成事，即欲來投東吳，卻被黃祖留住在夏 口。</p><p>「前東吳破祖時，祖得甘寧之力，救回夏口；乃待寧甚薄。都督蘇飛屢薦寧於祖。 祖曰：『寧乃劫江之賊，豈可重用？』寧因此懷恨。蘇飛知其意，乃置酒邀寧到家，謂 之曰：『吾薦公數次，奈主公不能用。日月逾邁，人生幾何；宜自遠圖。吾當保公為鄂 縣長，自作去就之計。』寧因此得過夏口，欲投江東，恐江東恨其救黃祖殺凌操之事。 某具言主公求賢若渴，不記舊恨；況各為其主，又何恨焉？寧欣然引眾渡江，來見主公 。乞鈞旨定奪。」</p><p class=" stretch-last-line ">孫權大喜曰：「吾得興霸，破黃祖必矣。」遂命呂蒙引甘寧入見。參拜已畢，權曰 ：「興霸來此，大獲我心，豈有記恨之理？請無懷疑。願教我以破黃祖之策。」寧曰： 「今漢祚日危，曹操終必纂竊。荊南之地，操所必爭也。劉表無遠慮，其子又愚劣，不</p></div> </div>