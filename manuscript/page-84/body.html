<div class="leaf "><div class="inner justify"><p class="no-indent  ">兵無戰心。不若引兵回洛陽，遷帝於長安，以應童謠。近日街市童謠曰：『西頭一個漢 ，東頭一個漢。鹿走入長安，方可無斯難。』臣思此言，『西頭一個漢』，乃應高祖旺 於西都長安，傳一十二帝；『東頭一個漢』，乃應光武旺於東都洛陽，今亦傳一十二帝 。天運合回，丞相遷回長安，方可無虞。」卓大喜曰：「非汝言，吾實不悟。」遂引呂 布星夜回洛陽，商議遷都。聚文武於朝堂，卓曰：「漢東都洛陽，二百餘年，氣數已衰 。吾觀旺氣實在長安，吾欲奉駕西幸。汝等各宜促裝。」</p><p class=" stretch-last-line ">司徒楊彪曰：「關中殘破零落。今無故捐宗廟，棄皇陵，恐百姓驚動。天下動之至 易，安之至難：望丞相鋻察。」卓怒曰：「汝阻國家大計耶？」太尉黃琬曰：「楊司徒 之言是也；往者王莽篡逆，更始赤眉之時，焚燒長安，盡為瓦礫之地；更兼人民流移，</p></div> </div>