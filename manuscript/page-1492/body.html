<div class="leaf "><div class="inner justify"><p class="no-indent  ">大開，城內兵殺出；裏應外合，大殺一陣，魏兵死者無數。司馬懿引敗兵奮死突出重圍 ，占住了山頭；郭淮亦引敗兵奔到山後紮住。孔明入城，令四將於四角上安營。</p><p>郭淮告司馬懿曰：「今與蜀兵相持許久，無策可退；目下又被殺了一陣，折傷三千 餘人；若不早圖，日後難退矣。」懿曰：「當復如何？」淮曰：「可發檄文調雍、涼人 馬併力剿殺。吾願引軍襲劍閣，截其歸路，使彼糧草不通，三軍慌亂。那時乘勢擊之， 敵可滅矣。」懿從之，及發檄文星夜往雍、涼調撥人馬。不一日，大將孫禮引諸郡人馬 到。懿即令孫禮約會郭淮去襲劍閣。</p><p class=" stretch-last-line ">卻說孔明在鹵城相拒日久，不見魏兵出戰，乃喚馬岱、姜維入城聽令曰：「今魏兵 守住山險，不與吾戰，一者料吾麥盡無糧，二者令兵去襲劍閣，斷吾糧道也。汝二人各 引一萬軍先去守住險要，魏兵見有準備，自然退去。」二人引兵去了。長史楊儀入帳告</p></div> </div>