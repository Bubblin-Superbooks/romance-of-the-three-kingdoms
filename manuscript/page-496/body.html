<div class="leaf "><div class="inner justify"><p>譚聞操自統軍來，遣人求救於劉表。表請玄德商議。玄德曰：「今操已破冀州，兵 勢正盛，袁氏兄弟，不久必為操擒，救之無益；況操常有窺荊、襄之意，我只養兵自守 ，未可妄動。」表曰：「然則何以謝之？」玄德曰：「可作書與袁氏兄弟，以和解為名 ，婉詞謝之。」</p><p>表然其言，先遣人以書遺譚。書略曰：</p><p>君子違難，不適讎國。日前聞君屈膝降曹，則是忘先人之，棄手足之誼，而遺同盟 之恥矣。若「冀州」不弟，當降心相從。待事定之後，使天下平其曲直，不亦高義耶？</p><p>又與袁尚書曰：</p><p>「青州」天性峭急，迷於曲直。君當先除曹操，以卒先公之恨。事定之後，乃計曲 直，不亦善乎？若迷而不返，則是韓盧東郭自困於前，而遺田父之獲也。</p><p class=" stretch-last-line ">譚得表書，知表無發兵之意；又自料不能敵操；遂棄平原，走保南皮。曹操追至南</p></div> </div>