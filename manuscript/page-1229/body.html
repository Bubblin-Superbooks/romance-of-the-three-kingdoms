<div class="leaf "><div class="inner justify"><p>魏主聞之，仰面笑曰：「劉備將敗矣。」群臣請問其故。魏主曰：「劉玄德不曉兵 法：豈有連營七百里，而可以拒敵者乎？包原隰險阻屯兵者，此兵法之大忌也。玄德必 敗於東吳陸遜之手。旬日之內，消息必至矣。」群邵臣猶未信，皆請撥兵備之。魏主曰 ：「陸遜若勝，必盡舉東吳兵去取西川；吳兵遠去，國中空虛，朕虛託以兵助戰，今三 路一齊進兵，東吳唾手可取也。」</p><p>眾皆拜服，魏主下令，使曹仁督一軍出濡須，曹休督一軍出洞口，曹真督一軍出南 郡：「三路軍馬會合日期，暗襲東吳。朕隨後自來接應。」調遣已定。</p><p class=" stretch-last-line ">不說魏兵襲吳。且說馬良至川，入見孔明，呈上圖本而言曰：「今移營夾江橫占七 百里，下四十餘屯，皆依溪傍澗，林木茂盛之處。主上令良將圖本來與丞相觀之。」孔 明看訖，拍案叫苦曰：「是何人教主上如此下寨？可斬此人！」馬良曰：「皆主上自為</p></div> </div>