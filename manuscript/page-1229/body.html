<div class="leaf "><div class="inner justify"><p class="no-indent  ">。張、馮二將正行之間，前面吳兵殺來，背後孫桓從彝陵城殺出，兩下夾攻。張南、馮 習奮力衝突，不能得脫，死於亂軍之中。後人有詩讚曰：馮習忠無二，張南義少雙。沙 場甘戰死，史冊共流芳。</p><p>吳班殺出重圍，又遇吳兵追趕；幸得趙雲接著，救回白帝城去了。時有蠻王沙摩柯 ，匹馬奔走，正逢周泰，戰二十餘合，被泰所殺。蜀將杜路、劉寧盡皆降吳。蜀營一應 糧草器仗，尺寸不存。蜀將川兵，降者無數。時孫夫人在吳，聞猇亭兵敗，訛傳先主死 於軍中，遂驅車至江邊，望西遙哭，投江而死。後人立廟江濱，號曰梟姬祠。尚論者作 詩歎之曰：先主兵歸白帝城，夫人聞難獨捐生。至今江畔遺碑在，猶著千秋烈女名。</p><p class=" stretch-last-line ">卻說陸遜大獲全功，引得勝之兵，往西追襲。前離夔關不遠，遜在馬上看見前面臨 山傍江，一陣殺氣．沖天而起；遂勒馬回顧眾將曰：「前面必有埋伏，三軍不可輕進。</p></div> </div>