<div class="leaf "><div class="inner justify"><p class="no-indent  ">馬，與淵戰三十餘合，不分勝負。淵佯敗而走，任從後追來；被淵用拖刀計，斬於馬下 。軍士大敗而回。</p><p>曹操知夏侯淵斬了楊任，即時進兵，直抵南鄭下寨。張魯慌聚文武商議。閻圃曰： 「某保一人，可敵曹操手下諸將。」魯問是誰。圃曰：「南安龐德，前隨馬超，投降主 公；後馬超往西川龐德臥病不曾行。現今蒙主公恩養，何不令此人去﹖」</p><p>張魯大喜，即召龐德至，厚加賞勞；點一萬軍馬，令龐德出。離城十餘里，與曹兵 相對，龐德出馬搦戰。曹操在渭橋時，深知龐德之勇，乃囑諸將曰：「龐德乃西涼勇將 ，原屬馬超；今雖依張魯未稱其心。吾欲得此人。汝等須皆與緩鬥，使其力乏，然後擒 之。」</p><p class=" stretch-last-line ">張郃先出，戰了數合便退。夏侯淵也戰數合退了。徐晃又戰三五合也退了。臨後許</p></div> </div>