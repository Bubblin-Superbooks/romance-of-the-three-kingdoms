<div class="leaf "><div class="inner justify"><p class="no-indent  ">？」州平曰：「山野之夫，不足與論天下事，適承明問，故妄言之。」玄德曰：「蒙先 生見教，但不知孔明往何處去了？」州平曰：「吾亦欲訪之，正不知其何往。」玄德曰 ：「請先生同至敝縣，若何？」州平曰：「愚性頗樂閒散，無意功名久矣。容他日再見 。」言訖，長揖而去。玄德與關、張上馬而行。張飛曰：「孔明又訪不著，卻遇此腐儒 ，閒談許久！」玄德曰：「此亦隱者之言也。」</p><p>三人回至新野，過了數日，玄德使人探聽孔明。回報曰：「臥龍先生已回矣。」玄 德便教備馬。張飛曰：「量一村夫，何必哥哥自去？可使人喚來便了。」玄德叱曰：「 汝豈不聞孟子云：『欲見賢而不以其道，猶欲其入而閉之門也。』孔明當世大賢，豈可 召乎？」遂上馬再往訪孔明。關、張亦乘馬相隨。</p><p class=" stretch-last-line ">時值隆冬，天氣嚴寒，彤雲密布。行無數里，忽然朔風凜凜，瑞雪霏霏；山如玉簇</p></div> </div>