<div class="leaf "><div class="inner justify"><p class="no-indent  ">軍大喊；量管亥怎敵得雲長，數十合之間，青龍刀起，劈管亥於馬下。太史慈，張飛， 兩騎齊出，雙槍並舉，殺入賊陣。玄德驅兵掩殺。城上孔融望見太史慈與關、張趕殺賊 眾，如虎入羊群，縱橫莫當，便驅兵出城。兩下夾攻，大敗群賊，降者無數，餘黨潰散 。</p><p class=" stretch-last-line ">孔融迎接玄德入城，敘禮畢，大設筵宴慶賀。又引糜竺出見玄德，具言張闓殺曹嵩 之事：「今曹操縱兵大掠，圍住徐州，特來求救。」玄德曰：「陶恭祖乃仁人君子，不 意受此無辜之冤。」孔融曰：「公乃漢室宗親，今曹操殘害百姓，倚強欺弱，何不與融 同往救之？」玄德曰：「備非敢推辭，奈兵微將寡，恐難輕動。」孔融曰：「融之欲救 陶恭祖，雖因舊誼，亦為大義。公豈獨無仗義之心耶？」玄德曰：「既如此，請文舉先 行，容備去公孫瓚處，借三五千人馬，隨後便來。」融曰：「公切勿失信。」玄德曰：</p></div> </div>