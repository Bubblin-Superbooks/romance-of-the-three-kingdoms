<div class="leaf "><div class="inner justify"><p class="no-indent  ">心碎首之日。若應權通變，以寧靜聖朝，雖赴水火，所不得辭。輒順眾議，拜受印璽， 以崇國威。</p><p>仰惟爵號，位高寵厚；俯思報效。憂深責重；驚怖惕息，如臨於谷，敢不盡力輸誠 ，獎勵六師，率齊群義，應天順時，撲討兇逆，以寧社稷？謹拜表以聞。</p><p>表到許都，曹操在鄴郡聞知玄德自立為漢中王，大怒曰：「織蓆小兒，安敢如此！ 吾誓滅之！」即時傳令，盡起傾國之兵，赴兩川與漢中王決雌雄。一人出班諫曰：「大 王不可因一時之怒，親勞車駕遠征。臣有一計，不須張弓隻箭，令劉備在蜀自受其禍； 待其兵衰力盡，只須一將往征之，便可成功。」</p><p class=" stretch-last-line ">操視其人，乃司馬懿也。操喜問曰：「仲達有何高見？」懿曰：「江東孫權以妹嫁 劉備，而又乘間竊取回去；劉備又據占荊州不還；彼此俱有切齒之恨。今可差一舌辯之</p></div> </div>