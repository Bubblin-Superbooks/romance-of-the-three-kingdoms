<div class="leaf "><div class="inner justify"><p class="no-indent  ">情，甚愛之。令隨費詩入川，見漢中王受爵。費詩辭別關公，帶了胡班自回蜀中去了。</p><p>且說關公是日祭了帥字大旗，假寐於帳中。忽見一豬，其大如牛，渾身黑色，奔入 帳中，逕咬雲長之足。雲長大怒，急拔劍斬之，聲如裂帛。霎然驚覺，乃是一夢，便覺 左足陰陰疼痛；心中大疑，喚關平至，以夢告之。平對曰：「豬亦有龍象。附足乃是升 騰之意，不必疑忌。」雲長聚眾官於帳下，告以夢兆。或言吉祥者，或言不祥者，眾論 不一。雲長曰：「大丈夫年近六旬，即死亦何憾！」</p><p>正言間，蜀使至，傳漢中王旨，拜雲長為前將軍，假節銊，都督荊、襄九郡事。雲 長受命訖，眾官拜賀曰：「此足見豬龍之瑞也。」</p><p class=" stretch-last-line ">於是雲長坦然不疑，遂起兵奔襄陽大路而來。曹仁正在城中，忽報雲長自領兵來。 仁大驚，欲堅守不出。副將翟元曰：「今魏王令將軍約會東吳取荊州，今彼自來，是送</p></div> </div>