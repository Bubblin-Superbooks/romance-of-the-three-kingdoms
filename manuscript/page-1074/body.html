<div class="leaf "><div class="inner justify"><p class="no-indent  ">將何如？」彰曰：「披堅執銳，臨難不顧，身先士卒；賞必行，罰必信。」操大笑。建 安二十三年，代郡，烏桓反，操令彰引兵五萬討之；臨行戒之曰：「『居家為父子，受 事為君臣』。法不徇情，爾宜深戒。」彰到代北，身先戰陣，直殺至桑乾，北方皆平； 因聞操在陽平關，故來助戰。</p><p>操見彰至，大喜曰：「我黃鬚兒來，破劉備必矣！」遂勒兵復回，於斜谷界口安營 。有人報玄德，言曹彰到。玄德問曰：「誰敢去戰曹彰？」劉封曰：「某願往。」孟達 又說要去。玄德曰：「汝二人同去，看誰成功。」各引兵五千來迎。劉封在先，孟達在 後。曹彰出馬與封交戰，只三合，封大敗而回。孟達引兵前進，方欲交鋒，只見曹兵大 亂。</p><p class=" stretch-last-line ">原來馬超，吳蘭，兩軍殺來，曹兵驚動。孟達引兵夾攻。馬超士卒，蓄銳日久，到</p></div> </div>