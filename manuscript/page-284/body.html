<div class="leaf "><div class="inner justify"><p class="no-indent  ">此何肉也？」安曰：「乃狼肉也。」玄德不疑，乃飽食了一頓，天晚就宿。至曉將去， 往後院取馬，忽見一婦人殺於廚下，臂上肉已都割去。玄德驚問，方知昨夜食者，乃其 妻之肉也。玄德不勝傷感。洒淚上馬。劉安告玄德曰：「本欲相隨使君，因老母在堂， 未敢遠行。」</p><p>玄德稱謝而別，取路出梁城。忽見塵頭蔽日，一彪大軍來到。玄德知是曹操之軍， 同孫乾逕至中軍旗下，與曹操相見，具說失沛城，散二弟，陷妻小之事。操亦為之下淚 。又說劉安殺妻為食之事，操乃令孫乾以金百兩往賜之。</p><p class=" stretch-last-line ">軍行至濟北，夏侯淵等迎接入寨，備言兄夏侯惇損其一目，臥病未痊。操臨臥處視 之，令先回許都調理；一面使人打探呂布現在何處。採馬回報云：「呂布與陳宮，臧霸 結連泰山賊寇，共攻兗州諸郡。」操即令曹仁引三千兵打沛城。操親提大軍，與玄德來</p></div> </div>