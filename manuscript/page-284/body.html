<div class="leaf "><div class="inner justify"><p>軍行至濟北，夏侯淵等迎接入寨，備言兄夏侯惇損其一目，臥病未痊。操臨臥處視 之，令先回許都調理；一面使人打探呂布現在何處。採馬回報云：「呂布與陳宮，臧霸 結連泰山賊寇，共攻兗州諸郡。」操即令曹仁引三千兵打沛城。操親提大軍，與玄德來 戰呂布。前至山東，路近蕭關，正遇泰山寇孫觀，吳敦，尹禮，昌豨，領兵三萬餘攔去 路。操令許褚迎戰，四將一齊出馬。許褚奮力死戰，四將抵敵不住，各自敗走。操乘勢 掩殺，追至蕭關，探馬飛報呂布。</p><p class=" stretch-last-line ">時布已回徐州，欲同陳登往救小沛，令陳珪守徐州，陳登臨行，珪謂之曰：「昔曹 公曾言東方事盡付與汝。今布將敗，可便圖之。」登曰：「外面之事，兒自為之；倘布 敗回，父親便請糜竺一同守城，休放布入，兒自布脫身之計。」珪曰：「布妻小在，此 心腹頗多，為之奈何？」登曰：「兒亦有計了。」乃入見呂布曰：「徐州四面受敵，操</p></div> </div>