<div class="leaf "><div class="inner justify"><p class="no-indent  ">軍殺出。吳兵大敗。周瑜急急下得船時，岸上軍士齊聲大叫曰：「周郎妙計安天下，陪 了夫人又折兵！」瑜怒曰：「可再登岸決一死戰！」黃蓋、韓當力阻。瑜自思曰：「吾 計不成，有何面目去見吳侯！」大叫一聲，金瘡迸裂，倒於船上。眾將急救，卻早不省 人事。正是：兩番弄巧翻成拙，此日含嗔卻帶羞。未知周郎性命如何，且看下文分解。</p><p>第五十六回：曹操大宴銅雀臺，孔明三氣周公瑾</p><p>卻說周瑜被諸葛亮預先埋伏關公，黃忠，魏延三枝軍馬，一擊大敗。黃蓋、韓當急 救下船，折卻水軍無數。遙觀玄德，孫夫人車馬僕從，都停住於山頂之上，瑜如何不氣 ？箭瘡未癒，因怒氣沖激，瘡口迸裂，昏絕於地；眾將救醒，開船逃去。孔明教休追趕 ，自和玄德歸荊州慶喜，賞賜眾將。</p><p class=" stretch-last-line ">周瑜自回柴桑。蔣欽等一行人馬自歸南徐報孫權。權不勝忿怒，欲拜程普為都督，</p></div> </div>