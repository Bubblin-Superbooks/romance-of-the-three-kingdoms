<div class="leaf "><div class="inner justify"><p class="no-indent  ">與夫人違拗？」又見趙雲十分怒氣，只得把兵喝住，放條大路教過去。</p><p class=" stretch-last-line ">恰纔行不得五六里，背後陳武、潘璋趕到。徐盛、丁奉備言其事。陳、潘二將曰： 「你放他過去差了。我二人奉吳侯旨意，特來追捉他回去。」於是四將合兵一處，趲程 趕來。玄德正行間，忽聽得背後喊聽大起。玄德又告孫夫人曰：「後面追兵又到，如之 奈何？」夫人曰：「夫君先行，我與子龍當後。」玄德先引三百軍，望江岸去了。子龍 勒馬於車傍，將士卒擺開，專候來將。四員將見了孫夫人，只得下馬，拱手而立。夫人 曰：「陳武、潘璋，來此何幹？」二將答曰：「奉主公之命，請夫人、玄德回。」夫人 正色叱曰：「都是你這夥匹夫，離間我兄妹不睦！我已嫁他人，今日歸去，須不是與人 私奔。我奉母親慈旨，另我夫婦回荊州。便是我哥哥來，也須依禮而行。你二人倚仗兵</p></div> </div>