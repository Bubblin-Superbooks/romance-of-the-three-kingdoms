<div class="leaf "><div class="inner justify"><p class="no-indent  ">郃出迎，戰二十合亦敗走。李通出迎，超奮威交戰，數合之中，一鎗刺李通於馬下。超 把鎗望後一招，西涼兵一齊衝殺過來。操兵大敗。西涼兵來得勢猛，左右將佐，皆抵擋 不住。馬超，龐德，馬岱，引百餘騎，直入中軍來捉曹操。操在亂軍中，只聽得西涼軍 大叫：「穿紅袍的是曹操！」操就馬上急脫下紅袍，又聽得大叫：「長髯者是曹操！」 操驚慌，掣所佩劍斷其髯。軍中有人將曹操割髯之事，告知馬超。超遂令人叫拏短髯者 是曹操。操聞知，即扯旗角包頸而逃。後人有詩曰：潼關戰敗望風逃，孟德愴惶脫錦袍 。劍割髭髯應喪膽，馬超聲價蓋天高。</p><p class=" stretch-last-line ">曹操正走之間，背後一騎趕來。回頭視之，正是馬超。操大驚。左右將校見超趕來 ，各自逃命，只撇下曹操。超厲聲大叫曰：「曹操休走！」操驚得馬鞭墜地。看看趕上 ，馬超從後使鎗搠來。操遶樹而走。超一鎗搠在樹上，急拔下時，操已走遠。超縱馬趕</p></div> </div>