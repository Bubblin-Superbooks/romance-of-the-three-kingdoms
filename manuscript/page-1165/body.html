<div class="leaf "><div class="inner justify"><p class="no-indent  ">，拱手稱臣。孤欲先伐東吳，以報雲長之讎；次討中原，以除亂賊。」</p><p>言未畢，廖化出班，哭拜於地曰：「關公父子遇害，實劉封、孟達之罪。乞誅此二 賊。」玄德便欲遣人擒之。孔明諫曰：「不可。且宜緩圖之。急則生變矣。可陞此二人 為郡守，分調開去。然後可擒。」</p><p>玄德從之，遂遣使陞劉封去守綿竹。原來彭羕與孟達甚厚，聽知此事，急回家作書 ，遣心腹人馳報孟達。使者方出南門外，被馬超巡視軍捉獲，解見馬超。超審知此事， 即往見彭羕。羕接入，置酒相待。</p><p>酒至數巡，超以言挑之曰：「昔漢中王待公甚厚，今何漸薄也？」羕因酒醉，恨罵 曰：「老革荒悖，吾必有以報之！」超又探曰：「某亦懷怨心久矣。」羕曰：「公起本 部軍，結連孟達為外合，某領川兵為內應，大事可圖也。」超曰：「先生之言甚當。來 日再議。」</p></div> </div>