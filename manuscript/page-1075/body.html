<div class="leaf "><div class="inner justify"><p class="no-indent  ">生而事其上者，皆欲攀龍附鳳，建立功名也。今主公避嫌守義，恐失眾人之望。願主公 熟思之。」玄德曰：「要吾僭居尊位，吾必不敢。可再商議長策。」諸將齊言曰：「主 公若只推卻，眾心解矣。」</p><p>孔明曰：「主公平生以義為本，未肯便稱尊號。今有荊、襄兩川之地，可暫為漢中 王。」玄德曰：「汝等雖欲尊吾為王，不得天子明詔，是僭也。」孔明曰：「今宜從權 ，不可拘執常理。」張飛大叫曰：「異姓之人，皆欲為君，何況哥哥乃漢朝宗派！莫說 漢中王，就稱皇帝，有何不可！」玄德叱曰：「汝勿多言！」孔明曰：「主公宜從權變 ，先進位漢中王，然後表奏天子，未為遲也。」</p><p class=" stretch-last-line ">玄德再三推遲不過，只得依允。建安二十四年秋七月，築壇於沔陽，方圓九里，分 布五方，各設旌旗儀仗。群臣皆依次序排列。許靖、法正請玄德登壇，進冠冕璽綬訖，</p></div> </div>