<div class="leaf "><div class="inner justify"><p class="no-indent  ">祖。程普保著孫策，急待尋路，正遇呂公。程普縱馬向前，戰不到數合，一矛刺呂公於 馬下。兩軍大戰，殺到天明，各自收軍。劉表軍自入城。孫策回到漢水，方知父親被亂 箭射死，屍首已被劉表軍士扛抬入城去了，放聲大哭。眾軍俱號泣。策曰：「父屍在彼 ，安得回鄉！」黃蓋曰：「今活捉黃祖在此，得一人入城講和，將黃祖去換主公屍首。 」</p><p>言未畢，軍吏桓楷出曰：「某與劉表有舊，願入城為使。」策許之。桓楷入城見劉 表，具說其事。表曰：「文臺屍首，吾已用棺木盛貯在此。可速放回黃祖，兩家各罷兵 ，再休侵犯。」桓楷拜謝欲行，階下蒯良出曰：「不可！不可！吾有一言，令江東諸軍 片甲不回一一請先斬桓楷，然後用計。」正是：追敵孫堅方殞命，求和桓楷又遭殃。未 知桓楷性命如何，且聽下文分解。</p><p>第八回：王司徒巧使連環計，董太師大鬧鳳儀亭</p></div> </div>