<div class="leaf "><div class="inner justify"><p class="no-indent  ">德曰：「荊，楚稍定，苦無閒職。此去東南數百里，有一縣名耒陽縣，缺一縣宰，屈公 任之。如後有缺，卻當重用。」</p><p>統思玄德待我何薄，欲以才學動之；見孔明不在，只得勉強相辭而去。統到耒陽縣 ，不理政事，終日飲酒為樂；一應錢糧詞訟，並不理會。有人報知玄德，言龐統將耒陽 縣事盡廢。玄德怒曰：「豎儒焉敢亂吾法度！」遂喚張飛分付：「引從人去荊南諸縣巡 視。如有不公不法者，就便究問。恐於事有不明處，可與孫乾同去。」</p><p>張飛領了言語，與孫乾同至耒陽縣。軍民官吏，皆出郭迎接，獨不見縣令。飛問曰 ：「縣令何在？」同僚覆曰：「龐縣令自到任及今，將百餘日，縣中之事，並不理問， 每日飲酒，自旦及夜，只在醉鄉。今日宿酒未醒，猶臥不起。」</p><p class=" stretch-last-line ">張飛大怒，欲擒之。孫乾曰：「龐士元乃高明之人，未可輕忽。且到縣問之。如果</p></div> </div>