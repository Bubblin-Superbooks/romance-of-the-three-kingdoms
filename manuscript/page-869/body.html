<div class="leaf "><div class="inner justify"><p>卻說張松到了許都館驛中住定，每日去相府伺候，求見曹操。原來曹操自破馬超回 ，傲睨得志，每日飲宴，無事少出，國政皆在相府商議。張松候了三日，方得通過姓名 。左右近侍先要賄賂，卻纔引入。操坐於堂上。松拜畢，操問曰：「汝主劉璋連年不進 貢，何也？」松曰：「為路途艱難，賊寇竊發，不能通達。」操叱曰：「吾掃清中原， 有何盜賊？」松曰：「南有孫權，北有張魯，西有劉備，至少者亦帶甲十餘萬，豈得謂 太平耶？」</p><p>操先見張松人物猥瑣，五分不喜；又聞語言衝撞，遂拂袖而起，轉入後堂。左右責 松曰：「汝為使命，何不知禮，一味衝撞？幸得丞相看汝遠來之面，不見罪責。汝可急 回去！」松笑曰：「吾川中無諂佞之人也。」忽而階下一人大喝曰：「汝川中不會諂佞 ，吾中原豈有諂佞者乎？」</p></div> </div>