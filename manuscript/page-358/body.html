<div class="leaf "><div class="inner justify"><p class="no-indent  ">「我自欲殺汝，安有人使我來？今事不成，惟死而已！」操怒，教獄卒痛打。打到兩個 時辰，皮開肉裂，血流滿階。操恐打死，無可對證，今獄卒揪去靜處，權且將息。傳令 次日設宴，請眾大臣飲酒。惟董承託病不來。王子服等皆恐操生疑，只得俱至。操於後 堂設席。酒行數巡，曰：「筵中無可為樂，我有一人，可為眾官醒酒。」教二十個獄卒 ：「與吾牽來！」</p><p>須臾，只見一長枷釘著吉平，拖至階下。操曰：「眾官不知：此人連結惡黨，欲反 背朝廷，謀害曹某；今日天敗，請聽口詞。」操教先打一頓，昏絕於地，以水噴面。吉 平甦醒，睜目切齒而罵曰：「操賊！不殺我，更待何時？」操曰：「同謀者先有六人， 與汝共七人耶？」平只是大罵。王子服等四人面面相覷，如坐鍼氈。操教一面打，一面 噴。平並無求饒之意。操見不招，且教牽去。</p></div> </div>