<div class="leaf "><div class="inner justify"><p class="no-indent  ">：「白絹中寫著何事？」子服等皆隱諱，操喚出慶童對証。子服曰：「汝於何處見來？ 」慶童曰：「你迴避了眾人，六人在一處畫字，如何賴得？」子服曰：「此賊與國舅侍 妾通姦，被責誣主，不可聽也。」操曰：「吉平下毒，非董承所使而誰？」子服等皆言 不知。操曰：「今晚自首，尚猶可恕；若待事發，其實難容！」</p><p>子服等皆言並無此事。操叱左右將四人拏住監禁。次日，帶領眾人逕投董承家探病 。承只得出迎。操曰：「緣何夜來不赴宴？」承曰：「微疾未痊，不敢輕出。」操曰： 「此是憂國家病耳。」承愕然。操曰：「國舅知吉平事乎？」承曰：「不知。」操冷笑 曰：「國舅如何不知？」喚左右：「牽來與國舅起病。」承舉措無地。</p><p class=" stretch-last-line ">須臾，二十獄卒推吉平至階下。吉平大罵：「曹操逆賊！」操指謂承曰：「此人曾 攀下王子服等四人，吾已拏下廷尉。尚有一人，未曾捉獲。」因問平曰：「誰使汝來藥</p></div> </div>