<div class="leaf "><div class="inner justify"><p class="no-indent  ">之態，污國害民，毒施人鬼！加其細政慘苛，科防互設；罾繳充蹊，坑阱塞路；舉手挂 網羅，動足觸機陷：是以袞、豫有無聊之民，帝都有吁嗟之怨。歷觀載籍，無道之臣， 貪殘酷烈，於操為甚！</p><p>幕府方詰外姦，未及整訓；加緒含容，冀可彌縫。而操豺狼野心，潛包禍謀，乃欲 摧撓棟梁，孤弱漢室；除滅忠正，專為梟雄。往者伐鼓北征公孫瓚，強寇桀逆，拒圍一 年。操因其未破，陰交書命，外助王師，內相掩襲。會其行人發露，瓚亦梟夷，故使鋒 芒挫縮，厥圖不果。</p><p class=" stretch-last-line ">今乃屯據敖倉，阻河為固，欲以螳螂之斧，御隆車之隧。幕府奉漢威靈，折衝宇宙 ；長戟百萬，驍騎千群；奮中黃、育獲之士，騁良弓勁弩之勢；并州越太行，青州涉濟 漯；大軍汎黃河以角其前，荊州下宛葉而犄其後；雷震虎步，並急虜廷，若舉炎火以炳</p></div> </div>