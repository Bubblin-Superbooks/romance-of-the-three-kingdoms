<div class="leaf "><div class="inner justify"><p>操見樹林叢雜，山川險峻，乃於馬上仰面大笑不止。諸將問曰：「丞相何故大笑？ 」操曰：「吾不笑別人，單笑周瑜無謀，諸葛亮少智。若是吾用兵之時，預先在這裏伏 下一軍，如之奈何？」</p><p>說猶未了，兩邊鼓聲震響，火光沖天而起，驚得曹操幾乎墜馬。刺斜裏一彪軍殺出 ，大叫：「我趙子龍奉軍師將令，在此等候多時了！」操教徐晃，張郃雙敵趙雲，自己 冒煙突火而去。子龍不來追趕，只顧搶奪旗幟，曹操得脫。</p><p>天色微明，黑雲罩地，東南風尚不息。忽然大雨傾盆，濕透衣甲。操與軍士冒雨而 行，諸軍皆有飢色。操令軍士往村落中劫掠糧食，尋覓火種。方欲造飯，後面一軍趕到 。操心甚慌。原來卻是李典，許褚保謢著眾謀士來到。</p><p>操大喜，令軍馬且行，問：「前面是那裏地面？」</p></div> </div>