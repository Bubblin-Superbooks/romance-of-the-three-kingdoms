<div class="leaf "><div class="inner justify"><p class="no-indent  ">我；今戰敗則羞，吾不望生矣。」</p><p>獄吏未信。忽使者齎劍至，傳袁紹命，欲取田豐之首，獄吏方驚。豐曰：「吾固知 必死也。」獄吏皆流淚。豐曰：「大丈夫生於天地間，不識其主而事之，是無智也！今 日受死，夫何足惜！」乃自刎於獄中。後人有詩曰：</p><p>昨朝沮授軍中死，今日田豐獄內亡。河北棟梁皆折斷，本初焉不喪家邦？</p><p>田豐既死，聞者皆為歎惜。袁紹回冀州，心煩意亂，不理政事。其妻劉氏勸立後嗣 。紹所生三子，長子袁譚字顯忠，出守青州，次子袁熙字顯奕，出守幽州，三子袁尚字 顯甫，是紹後妻劉氏所出，生得形貌俊偉，紹甚愛之，因此留在身邊。自官渡兵敗之後 ，劉氏勸立尚為後嗣。紹乃與審配、逢紀、辛評、郭圖四人商議。原來審、逢二人，向 輔袁尚；辛、郭二人，向輔袁譚。四人各為其主。</p></div> </div>