<div class="leaf "><div class="inner justify"><p class="no-indent  ">曰：「仲達比孔明如何？」禮曰：「孔明勝仲達多矣。」淮曰：「孔明雖勝，此一計足 顯仲達有過人之智。蜀兵如正攻兩郡，我等自後抄到，彼豈不自亂乎？」</p><p>正言間，忽哨馬來報：「陰平已被王平打破了。武都已被姜維打破了。前離蜀兵不 遠。」禮曰：「蜀兵既已打破了城池，如何陳兵於外？必有詐也，不如速退。」</p><p>郭淮從之。方傳令教軍退時，忽然一聲砲響，山背後閃出一枝軍馬來，旗上大書「 漢丞相諸葛亮」；中央一輛四輪車，孔明端坐於上；左有關興，右有張苞。孫、郭二人 見之，大驚。孔明大笑曰：「郭淮、孫禮休走！司馬懿之計，安能瞞得過吾？他每日令 人在前交戰，卻教汝等襲吾軍後。武都、陰平吾已取了。汝二人不早來降，欲驅兵與吾 決戰耶？」</p><p class=" stretch-last-line ">郭淮、孫禮聽畢，大慌。忽報背後喊殺連天，王平、姜維引兵從後殺來。興、苞二</p></div> </div>