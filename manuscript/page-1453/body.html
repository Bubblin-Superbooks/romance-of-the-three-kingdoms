<div class="leaf "><div class="inner justify"><p class="no-indent  ">，特來聽調。」真曰：「曾別仲達否？」郃曰：「仲達分付云：『吾軍勝，蜀兵必不退 ；若吾軍敗，蜀兵必即去矣。』今吾軍失利，都督曾往哨探蜀兵消息否？」真曰：「未 也。」於是即令人往探之，果是虛營，只插著數十面旌旗，兵已去二日也。曹真懊悔莫 及。</p><p>且說魏延受了密計，當夜二更拔寨，急回漢中。早有細作報知王雙，雙大驅軍馬， 併力追趕，追到二十餘里，看看趕上，且魏延旗號在前，大叫曰：「魏延休走！」蜀兵 更不回頭。雙拍馬趕來。背後魏兵大叫曰：「城外寨中火起，恐中敵人奸計。」</p><p>雙勒馬急回時，只見一片火光沖天，慌令退兵。行到山坡左側，忽一騎馬從林中驟 出，大叱曰：「魏延再此！」王雙大驚，措手不及，被延一刀砍於馬下。魏兵疑有埋伏 ，四散逃走。延手下只有三十騎人馬，望漢中緩緩而行。後人有詩讚曰：</p></div> </div>