<div class="leaf "><div class="inner justify"><p class="no-indent  ">即召陸遜至。遜至，奏曰：「曹丕坐鎮中原，急不可圖；今若不從，必為讎矣。臣料魏 與吳皆無諸葛亮之敵手。今且勉強應允，整軍預備，只探聽四路如何。若四路兵勝，川 中危急，諸葛亮首尾不能救，主上則發兵以應之，先取成都，此為上策；如四路兵敗， 別作商議。」</p><p>權從之，乃謂魏使曰：「軍需未辦，擇日便當起程。」使者拜辭而去。權令人探得 西番兵出西平關，見了馬超，不戰自退；南蠻孟獲起兵攻四郡，皆被魏延用疑兵計殺退 回洞去了；上庸孟達兵至半路，忽然染病不能行；曹真兵出陽平關，趙子龍拒住各處險 道，果然一將守關，萬夫莫開—-。曹真屯兵於斜谷道，不能取勝而回。</p><p class=" stretch-last-line ">孫權知了此信，乃謂文武曰：「陸伯言真神算也。孤若妄動，又結怨於西蜀矣。」 忽報西蜀遣鄧芝到。張昭曰：「此又是諸葛亮退兵之計，遣鄧芝為說客也。」權曰「當</p></div> </div>