<div class="leaf "><div class="inner justify"><p class="no-indent stretch-last-line ">，未獲全勝；今日洮西之戰，魏人既服威名，何故又欲出也？萬一不利，前功盡棄。」 維曰：「汝等只知魏國地寬人廣，急不可得；卻不知攻魏者有五可勝。」眾問之。維答 曰：「彼洮西一敗，挫盡銳氣，吾兵雖退，不曾損折，今若進兵，一可勝也。吾兵船載 而進，不致勞困，彼兵從旱地來迎，二可勝也。吾兵久經訓練之眾，彼皆鳥合之徒，不 曾有法度，三可勝也。吾兵自出祁山，抄掠秋穀為食，四可勝也。彼兵雖各守備，軍刀 分開，吾兵一處而去，彼安能救？五可勝也。不在此時伐魏，更待何時耶？」夏侯霸曰 ：「艾年雖幼，而機謀深遠；近封為安西將軍之職，必於各處準備，非同往日矣。」維 厲聲曰：「吾何畏彼哉！公等休長他人銳氣，滅自己威風！吾意已決，必先取隴西。」 眾不敢諫。維自領前部，令眾將隨後而進。於是蜀兵盡離鍾提，殺奔祁山來。哨馬報說</p></div> </div>