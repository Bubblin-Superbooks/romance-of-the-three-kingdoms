<div class="leaf "><div class="inner justify"><p class="no-indent  ">乘勢夾攻，吾軍無益。不如三面攻之，留南門大路，容賊自走；走而擊之，可全勝也。 吳兵遠來，糧必不繼。我引輕騎抄在其後，可不戰而自破矣。」昭撫會背曰：「君真吾 之子房也！」遂令王基撤退南門之兵。</p><p>卻說吳兵屯於安豐，孫琳喚朱異責之曰：「量一壽春城不能救，安可併吞中原？如 再不勝必斬！」朱異乃回本寨商議。于詮曰：「今壽春南門不圍，某願領一軍從南門入 去，助諸葛誕守城。將軍與魏兵挑戰，我卻從城中殺出，兩路夾攻，魏兵可破矣。」</p><p>異然其言。於是全懌、全端、文欽等，皆願入城。遂同于詮引兵一萬，從南門而入 城。魏兵不得將令，未敢輕敵，任吳兵入城，乃報知司馬昭。昭曰：「此欲與朱異內外 夾攻，以破我軍也。」乃召王基、陳騫分付曰：「汝可引五千兵截斷朱異來路，從背後 擊之。」</p></div> </div>