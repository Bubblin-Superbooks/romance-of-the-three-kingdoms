<div class="leaf "><div class="inner justify"><p class="no-indent  ">天下，歷數無疆。曩者，王莽篡盜，光武皇帝震怒致誅，社稷復存。今曹操阻兵殘忍， 戮殺主后，罪惡滔天；操子丕，載肆凶逆，竊據神器。群下將士，以為漢祀墮廢，備宜 延之，嗣武二祖，躬行天罰。備懼無德忝帝位，詢於庶民，外及遐荒君長，僉曰：天命 不可以不答，祖業不可以久替，四海不可以無主。率土式望，在備一人。備畏天明命， 又懼高光之業，將墜於地，謹擇吉日，登壇祭告，受皇帝璽綬，撫臨四方。惟神饗祚漢 家，永綏歷服！」</p><p class=" stretch-last-line ">讀罷祭文，孔明率眾官恭上玉璽。漢中王受了，捧於壇上，再三推讓曰：「備無才 德，請擇有才德者受之。」孔明奏曰：「王上平定四海，功德昭於天下，況是大漢宗派 ，宜即正位。已祭告天神，復何讓焉？」文武各官，皆呼萬歲。拜舞禮畢，改元章武元 年。立妃吳氏為皇后，長子劉禪為太子。封次子劉永為魯王，劉理為梁王。封諸葛亮為</p></div> </div>