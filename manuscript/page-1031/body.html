<div class="leaf "><div class="inner justify"><p class="no-indent  ">值元宵令節，不可不放燈火，以示太平氣象。」王必然其言，告諭城內居民，盡張燈結 彩，慶賞佳節。至正月十五夜，天色晴霽，星月交輝。六街三市，競放花燈。真個金吾 不禁，玉漏無催！</p><p>王必與御林諸將，在營中飲宴。二更以後，忽聞營中吶喊，人報「營後火起！」王 必慌忙出帳看時，只見火光亂滾；又聞喊殺連天，知是營中有變，急上馬出南門，正遇 耿紀，一箭射中肩膊，幾乎墜馬，遂望西門而走。背後有車趕來。王必著忙，棄馬步行 ，至金褘門首，慌叩其門。原來金褘一面使人於營中放火；一面親領家僮隨後助戰，只 留婦女在家。</p><p class=" stretch-last-line ">時家中聞王必叩門之聲，只道金褘歸來。褘妻從隔門便問曰：「王必那廝殺了麼！ 」王必大驚，方俉金褘同謀，逕投曹休家報知金褘，耿紀等同謀反。休急披挂上馬，引 千餘人在城中拒敵。城內四下火起，燒著五鳳樓，帝避於深宮。曹氏心腹爪牙，死據宮</p></div> </div>