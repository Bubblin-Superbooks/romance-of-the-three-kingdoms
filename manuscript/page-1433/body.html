<div class="leaf "><div class="inner justify"><p>第九十七回：討魏國武侯再上表，破曹兵姜維詐獻書</p><p class=" stretch-last-line ">卻說蜀漢建興六年秋九月，,魏都督曹休被東吳陸遜大破於石亭，車仗馬匹，軍資 器械，並皆罄盡。休惶恐之甚，氣憂成病，到洛陽，疸發背而死，魏主曹叡敕令厚葬。 司馬懿引兵還。眾將接入問曰：「曹都督兵敗，即元帥之干係，何故急回耶？」懿曰： 「吾料諸葛亮知吾兵敗，必乘虛來取長安。倘隴西緊急，何人救之？吾故回耳。」眾皆 以為懼怯，晒笑而退。卻說東吳遣使致書蜀中，請兵伐魏，並言大破曹休之事；一者顯 自己威風，二者通和會之好。後主大喜，令人持書至漢中，報知孔明。時孔明兵強馬壯 ，糧草豐足，所用之物，一切完備，正要出師；聽知此信，即設宴大會諸將，計議出師 。忽一陣大風，自東北角上而起，把庭前松樹吹折，眾皆大驚。孔明就占一課，曰：「</p></div> </div>