<div class="leaf "><div class="inner justify"><p class="no-indent  ">辱祖宗，空生於天地間耳！」罵得徐庶拜伏於地，不敢仰視。母自轉入屏風後去了。</p><p>少頃，家人出報曰：「老夫人縊於梁間。」徐庶慌入救時，母氣已絕。後人有徐母 讚曰：</p><p>賢哉徐母！流芳千古！守節無虧，於家有補。教子多方，處身自苦。氣若丘山，義 出肺腑。讚美豫州，毀觸魏武。不畏鼎鑊，不懼刀斧。惟恐後嗣，玷辱先祖。伏劍同流 ，斷機堪伍。生得其名，死得其所。賢哉徐母！流芳千古！</p><p>徐庶見母已死，哭絕於地，良久方甦。曹操使人齎禮弔問，又親往祭奠。徐庶葬母 柩於許昌之南原，居喪守墓。凡曹操所賜，庶俱不受。時操欲商議南征，荀彧諫曰：「 天寒未可用兵。姑待春暖，方可長驅大進。一操從之，乃引漳河之水作一池，名玄武池 ，於內教練水軍，準備南征。</p><p class=" stretch-last-line ">卻說玄德正安排禮物，欲往隆中謁諸葛亮，忽人報：「門外有一先生，峨冠博帶，</p></div> </div>