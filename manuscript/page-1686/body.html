<div class="leaf "><div class="inner justify"><p>是夜二更，姜維正在寨中設計，忽聽得寨外喊聲震地，鼓角喧天：人報鄧艾引三千 精兵夜戰，諸將欲出。維止之曰：「勿得妄動。」原來鄧艾引兵至蜀寨前哨探了一遍， 乘勢去救祁山。鄧忠自入城去了。姜維喚諸將曰：「鄧艾虛作夜戰之勢，必然去救祁山 寨矣。」乃喚傅僉分付曰：「汝守此寨，勿輕與敵。」囑畢，維自引三千兵來助張翼。</p><p>卻說張翼正到祁山攻打，守寨將師纂，兵少支持不住。看看待破，忽然鄧艾兵至， 衝殺了一陣，蜀兵大敗，把張翼隔在山後，絕了歸路。</p><p>正慌急之間，忽然聽的喊聲大震，鼓角喧天，只見魏兵紛紛倒退。左右報曰：「大 將軍姜伯約殺到。」翼乘勢驅兵相應。兩下夾攻，鄧艾折了一陣，急退上祁山寨不出。 姜維令兵四面攻圍。</p><p class=" stretch-last-line ">話分兩頭：卻說後主在成都，聽信宦官黃皓之言，又溺於酒色，不理朝政。時有大</p></div> </div>