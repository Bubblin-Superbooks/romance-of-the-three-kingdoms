<div class="leaf "><div class="inner justify"><p class="no-indent  ">群臣會議。群臣皆至，獨有尚書僕射陳泰不至。昭令泰之舅尚書荀顗召之。泰大哭曰： 「論者以泰比舅，今舅實不如泰也。」乃披麻帶孝而入，哭拜於靈前。昭亦佯哭而問曰 ：「今日之事，何法處之？」泰曰：「獨斬賈充，少可以謝天下耳。」昭沉吟良久， 又問曰：「再思其次。」泰曰：「惟有進於此者，不知其次。」昭曰：「成濟大逆不道 ，可剮之，滅其三族。」濟大罵昭曰：「非我之罪，是賈充傳汝之命！」昭令先割其舌 。濟至死叫屈不絕。弟成倅亦斬於市，盡滅三族。後人有詩歎曰：</p><p>司馬當年命賈充，弒君南闕袍紅。卻將成濟誅三族，只道軍民盡耳聾。</p><p class=" stretch-last-line ">昭又使人收王經全家下獄。王經正在廷尉廳下，忽見縛其母至。經叩頭大哭曰：「 不孝子累及慈母矣！」母大笑曰：「人誰不死？正恐不死所耳。以此棄命，何恨之有？</p></div> </div>