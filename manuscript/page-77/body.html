<div class="leaf "><div class="inner justify"><p class="no-indent  ">被華雄斬了。」眾皆失色。紹曰：「可惜吾上將顏良、文醜未至！得一人在此，何懼華 雄？」言未畢，階下一人大呼出曰：「小將軍願往斬華雄頭，獻於帳下！」眾視之，見 其人身長九尺，髯長二尺；丹鳳眼，臥蠶眉；面如重棗，聲如巨鐘；立於帳前。紹問何 人。公孫瓚曰：「此劉玄德之弟關羽也。」紹問見居何職。瓚曰：「跟隨劉玄德充馬弓 手。」帳上袁術大喝曰：「汝欺吾眾諸侯無大將耶？量一弓手，安敢亂言！與我打出！ 」曹操急止之曰：「公路息怒：此人既出大言，必有勇略；試教出馬，如其不勝，責之 未遲。」袁紹曰：「使一弓手出戰，必被華雄所笑。」操曰：「此人儀表不俗，華雄安 知他是弓手？」關公曰：「如不勝，請斬某頭。」</p><p class=" stretch-last-line ">操教釃熱酒一盃，與關公飲了上馬。關公曰：「酒且斟下，某去便來。」出帳提刀 ，飛身上馬。眾諸侯聽得關外鼓聲大振，喊聲大舉，如天摧地塌，岳撼山崩，眾皆失驚</p></div> </div>