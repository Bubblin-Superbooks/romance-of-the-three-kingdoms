<div class="leaf "><div class="inner justify"><p class="no-indent  ">正猶豫間，忽報關公遣使至，接入廳上。使者曰：「關公軍中缺糧，特來南郡、公安二 處取白米十萬石，令二將軍星夜去解，軍前交割。如遲立斬。」芳大驚，顧謂傅士仁曰 ：「今荊州已被東吳所取，此糧怎得過去？」士仁厲聲曰：「不必多疑！」遂拔劍斬來 使於堂上。芳驚曰：「公如何？」士仁曰：「關公此意，正要斬我二人。我等安可束手 受死？公今不早降東吳，必被關公所殺。」</p><p>正說間，忽報呂蒙引兵殺至城下。芳大驚，乃同傅士仁出城投降。蒙大喜，引見孫 權。權重賞二人。安民已畢，大犒三軍。</p><p class=" stretch-last-line ">時曹操在許都，正與眾謀士議荊州之事，忽報東吳遣使奉書至。操召入，使者呈上 書信。操拆視之，書中具言吳兵將襲荊州，求操夾攻雲長；且囑勿洩漏，使雲長有備也 。操與眾謀士商議。主簿董昭曰：「今樊城被困，引頸望救，不如令人將書射入樊城，</p></div> </div>