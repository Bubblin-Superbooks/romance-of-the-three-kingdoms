<div class="leaf "><div class="inner justify"><p class="no-indent  ">難收復。乞丞相作急圖之。」</p><p>玄德聞公孫瓚已死，追念昔日薦己之恩，不勝傷感；又不知趙子龍如何下落，放心 不下；因暗想曰：「我不就此時尋個脫身之計，更待何時？……」遂起身對操曰：「 術若投紹，必從徐州過。備請一軍就半路截擊，術可擒矣。」操笑曰：「來日奏帝，即 便起兵。」</p><p class=" stretch-last-line ">次日，玄德面奏獻帝。操令玄德總督五萬人馬，又差朱靈、路昭二人同行。玄德辭 帝，帝泣送之。玄德到寓，星夜收拾軍軍器鞍馬，挂了將軍印，催促便行。董承趕出十 里長亭來送。玄德曰：「國舅忍耐，某次行必有以報命。」承曰：「公宜留意，勿負帝 心。」二人分別。關，張在馬上問曰：「兄今番出征，何故如此慌速？」玄德曰：「吾 乃籠中鳥，網中魚。此一行如魚入大海，鳥上青霽，不受籠網之羈絆也。」因命關，張 催朱靈，路昭，軍馬速行。時郭嘉，程昱，考較錢糧方回，知曹操已遣玄德進兵徐州，</p></div> </div>