<div class="leaf "><div class="inner justify"><p class="no-indent  ">鄴郡蓋魏王宮，議立世子。操大妻丁夫人無出。妾劉氏生子曹昂，因征張繡時死於宛城 。卞氏所生四子：長曰丕，次曰彰，三曰植，四曰熊。</p><p>於是黜丁夫人而立卞氏為魏王妃。第三子曹植，字子建，極聰明，舉筆成章，操欲 立之為後嗣。長子曹丕，恐不得立，乃問計於中大夫賈詡。詡教如此如此。自是但凡操 出征，諸子送行，曹植乃稱述功德，發言成章；惟曹丕辭父，只是流涕而拜，左右皆感 傷。於是操疑植乖巧，誠心不及丕也。丕又使人買囑近侍，皆言丕之德。操欲立後嗣， 躊躇不定，乃問賈詡曰：「孤欲立後嗣，當立誰﹖」賈詡不答，操問其故。詡曰：「正 有所思，故不能即答耳。」操曰：「何有思﹖」詡對曰：「思袁本初，劉景升父子也。 」</p><p class=" stretch-last-line ">操大笑，遂立長子曹丕為王世子。冬十月，魏王宮成，差人住各處收取奇花異果， 栽植後苑。有使者到吳地，見了孫權，傳魏王令旨，再往溫州取柑子。時孫權正尊讓魏</p></div> </div>