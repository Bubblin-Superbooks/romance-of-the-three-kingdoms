<div class="leaf "><div class="inner justify"><p class="no-indent  ">李封使畫戟，向前來迎。交馬兩合，許褚斬李封於馬下。薛蘭急走回陣，弔橋邊李典攔 住；薛蘭不敢回城，引軍投鉅野而去；卻被呂虔飛馬趕來，一箭射於馬下，軍皆潰散。</p><p>曹操復得兗州，程昱便請進兵取濮陽。操令許褚、典韋為先鋒，夏侯惇、夏侯淵為 左軍，李典、樂進為右軍，操自領中軍，于禁、呂虔為合後。兵至濮陽，呂布欲自將出 迎，陳宮諫：「不可出戰。待眾將聚會後方可。」呂布曰：「吾怕誰來？」遂不聽宮言 ，引兵出陣，橫戟大罵。許褚便出。鬥二十合，不分勝負。操曰：「呂布非一人可勝。 」便差典韋助戰，兩將夾攻。左邊夏侯惇、夏侯淵，右邊李典、樂進齊到，六員將共攻 呂布。布遮攔不住，撥馬回城。城上田氏，見布敗回，急令人拽起弔橋。布大叫：「開 門！」田氏曰：「吾已降曹將軍。」</p><p class=" stretch-last-line ">布大罵，引軍奔定陶而去。陳宮急開東門，保護呂布老小出城。操遂得濮陽，恕田</p></div> </div>