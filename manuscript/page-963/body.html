<div class="leaf "><div class="inner justify"><p class="no-indent  ">敬重。超曰：「不須主公廝殺，超自喚出劉璋來降。如不肯降，超自與弟馬岱取成都， 雙手奉獻。」玄德大喜。是日盡歡。</p><p>卻說敗兵回到益州，報劉璋。璋大驚，閉門不出。人報城北馬超救兵到，劉璋方敢 登城望之。見馬超，馬岱立於城下，大叫：「請劉季玉答話。」劉璋在城上問之。超在 馬上以鞭指曰：「吾本領張魯兵來救益州，誰想張魯聽信楊松讒言，反欲害我，今已歸 降劉皇叔。公可納士拜降，免致生靈受苦。如或執迷，吾先攻城矣！」</p><p>劉璋驚得面如土色，氣倒於城上。眾官救醒。璋曰：「吾之不明，悔之何及！不若 開門投降，以救滿城百姓。」董和曰；「城中兵尚有三萬餘人；錢帛糧草，可支一年： 奈何便降？」劉璋曰：「吾父子在蜀二十餘年，無恩德以加百姓；攻戰三年，血肉捐於 草野，皆我罪也。我心何安？不如投降以安百姓。」</p></div> </div>