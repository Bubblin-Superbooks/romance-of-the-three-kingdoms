<div class="leaf "><div class="inner justify"><p class="no-indent  ">回馬便走。張飛大叫曰：「走那裏去！」原來馬超見贏不得張飛，心生一計，詐敗佯輸 ，賺張飛趕來，暗掣銅鎚在手，扭回身覷著張飛便打將來。張飛見馬超走，心中也隄防 ；比及銅鎚打來時，張飛一閃，從耳朵邊過去。張飛便勒回馬時，馬超卻又趕來。張飛 帶住馬，拈弓搭箭，回射馬超；超卻閃過，兩將各自回陣。玄德自於陣前叫曰：「吾以 仁義待人，王施譎詐。馬孟起，你收兵歇息，我不乘勢趕你。」馬超聞言，親自斷後， 諸軍漸退。玄德亦收軍上關。</p><p class=" stretch-last-line ">次日，張飛又欲下關戰馬超。人報「軍師來到。」玄德接著孔明。孔明曰：「亮聞 孟起世之虎將，若與翼德死戰，必有一傷；故令子龍、漢升，守住綿竹，我星夜來此。 可使條小計，令馬超歸降主公。」玄德曰：「吾見馬超英勇，甚愛之。如何可得？」孔 明曰：「亮聞東川張魯，欲自立為『漢寧王』。手下謀士楊松，極貪賄賂。可差人從小</p></div> </div>