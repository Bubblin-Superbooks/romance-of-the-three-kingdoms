<div class="leaf "><div class="inner justify"><p class="no-indent stretch-last-line ">？」孟獲低頭無語。孔明笑曰：「吾再放汝回去。」孟獲曰：「丞相若肯放我弟兄回去 ，收拾家下親丁，和丞相大戰一場：那時擒得，方纔死心塌地而降。」孔明曰：「再若 擒住，必不輕恕。汝可小心在意，勤攻韜略之書，再整親信之士，早用良策，勿生後悔 。」遂令武士去其繩索，放起孟獲，并孟優及各洞酋長，一齊都放。孟獲拜謝去了。此 時蜀兵已渡瀘水。孟獲等過了瀘水，只見岸口陳兵列將，旗幟紛紛。獲到營前，馬岱高 坐，以劍指之曰：「這番拏住，必無輕放！」孟獲到了自已寨時，趙雲早已襲了此寨， 布列兵馬。雲坐於大旗下，按劍而言曰：「丞相如此相待，休忘大恩！」獲喏喏連聲而 去。將出界口山坡，魏延引一千精兵，擺在坡上，勒馬厲聲而言曰：「吾今已深入巢穴 ，奪汝險要；汝尚自愚迷，抗拒大軍！這回拏住，碎屍萬段，決不輕饒！」孟獲等抱頭</p></div> </div>