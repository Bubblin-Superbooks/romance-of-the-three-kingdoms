<div class="leaf "><div class="inner justify"><p class="no-indent  ">人非奉呼喚，不許輒入，因此內外不通。操每日與鄒氏取樂，不想歸期。張繡家人密報 繡。繡怒曰：「操賊辱我太甚！」便請賈詡商議。詡曰：「此事不可洩漏。來日等操出 帳議事，如此如此。」</p><p>次日，操在帳中，張繡入告曰：「新降兵多有逃亡者，乞移屯中軍。」操許之，繡 乃移屯其軍，分為四寨，刻期舉事。因畏典韋勇猛，急切難近，乃與偏將胡車兒商議。 那胡車兒力能負五百斤，日行七百里，亦異人也。當下獻計于繡曰：「典韋之可畏者， 雙鐵戟耳。主公明日可請他來吃酒，使盡醉而歸。那時某便溷入他跟來軍士數內，偷入 帳房，盜其戟，此人不足畏矣。」</p><p class=" stretch-last-line ">繡甚喜，預先準備弓箭甲兵，告示各寨。至期令賈詡致意請典韋到寨，殷勤待酒。 至晚醉歸，胡車兒雜在眾人隊裡，直入大寨。是夜曹操于帳中，與鄒氏飲酒。忽聽帳外</p></div> </div>