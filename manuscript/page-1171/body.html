<div class="leaf "><div class="inner justify"><p class="no-indent  ">元年為黃初元年。國號大魏。丕即傳旨，大赦天下。諡父曹操為太祖武皇帝。華歆奏曰 ：「『天無二日，民無二王』。漢帝既禪天下，理宜退就藩服。乞降明旨，安置劉氏於 何地？」</p><p>言訖，扶獻帝跪於臺下聽旨。丕降旨封帝為山陽公，即日便行。華歆按劍指帝，厲 聲而言曰：「立一帝，廢一帝，古之常道！今上仁慈，不忍加害，封汝為山陽公。今日 便行，非宣召不許入朝！」獻帝含淚拜謝，上馬而去。臺下軍民人等見之，傷感不已。 丕謂群臣曰：「舜、禹之事，朕知之矣！」群臣皆呼萬歲。後人觀此受禪臺，有詩歎曰 ：兩漢經營事頗難，一朝失卻舊江山。黃初欲學唐虞事，司馬將來作樣看。</p><p class=" stretch-last-line ">百官請曹丕答謝天地。丕方下拜，忽然臺前捲起一陣怪風，飛砂走石，急如驟雨， 對面不見；臺上火燭，盡皆吹滅。丕驚倒於臺上，百官急救下臺，半晌方醒。侍臣扶入</p></div> </div>