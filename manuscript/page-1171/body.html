<div class="leaf "><div class="inner justify"><p class="no-indent  ">李伏、太史丞許芝商議：種種瑞徵，乃魏當代漢之兆，可安排受禪之禮，令漢帝將天下 讓於魏王。遂同華歆、王朗、辛毗、賈詡、劉廙、劉曄、陳矯、陳群、桓階等，一班文 武官僚，四十餘人，直入內殿，來奏漢獻帝，請禪位於魏王曹丕。正是：魏家社稷今將 建，漢代江山忽已移。未知獻帝如何回答，且看下文分解。</p><p>第八十回：曹丕廢帝篡炎劉，漢王正位續大統</p><p>卻說華歆等一班文武，入見獻帝。歆奏曰：「伏睹魏王，自登位以來，德布四方， 仁及萬物；越古超今，雖唐虞無以過此。群臣會議，言漢祚已終，望陛下效堯、舜之道 ，以山川社稷，禪與魏王：上合天心，下合民意。則陛下安享清閒之福；祖宗幸甚！生 靈幸甚！臣等議定，特來奏請。」</p><p class=" stretch-last-line ">帝聞奏大驚，半晌無言，覷百官而哭曰：「朕想高祖提三尺劍，斬蛇起義，平秦滅</p></div> </div>