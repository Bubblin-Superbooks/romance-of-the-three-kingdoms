<div class="leaf "><div class="inner justify"><p>次日，後主車駕親至相府。門吏見駕到，慌忙拜伏於地而迎。後主問曰；「丞相在 何處？」門吏曰：「不知在何處。只有丞相鈞旨，教擋住百官，勿得輒入。」後主乃下 車步行，獨進第三重門，見孔明獨倚竹杖，在小池邊觀魚。後主在後立久，乃徐徐而言 曰：「丞相安樂否？」孔明回顧，見是後主，慌忙棄杖，拜伏於地曰：「臣該萬死！」 後主扶起，問曰；「今曹丕分兵五路，犯境甚急，相父緣何不肯出府視事？」孔明大 笑，扶後主入內室坐定，奏曰：「五路兵至，臣安得不知？臣非觀魚，有所思也。」後 主曰：「如之奈何？」孔明曰：「羌王軻比能，蠻王孟獲，反將孟達，魏將曹真：此四 路兵，臣已皆退去了也。止有孫權這一路兵，臣已有退兵之計，但須一能言之人為使。 因未得其人，故熟思之。陛下何必憂乎？」</p><p class=" stretch-last-line ">後主聽罷，又驚又喜，曰：「相父果有鬼神不測之機也！願聞退兵之策。」孔明曰</p></div> </div>