<div class="leaf "><div class="inner justify"><p class="no-indent  ">。關公以將軍乃螟蛉之子，不可僭立，勸漢中王遠置將軍於上庸山城之地，以杜後患。 此事人人知之，將軍豈反不知耶？何今日猶沾沾以叔姪之義，而欲冒險輕動乎？」封曰 ：「君言雖是，但以何詞卻之？」達曰：「但言山城初附，民心未定，不敢造次興兵， 恐失所守。」</p><p>封從其言；次日請廖化至，言：「此山城初附之所，未能分兵相救。」化大驚，以 頭叩地曰：「若如此，則關公休矣！」達曰：「我今即往，一杯之水，安能救一車薪之 火乎？將軍速回，靜候蜀兵至可也。」化大慟告求。劉封、孟達皆拂袖而入。廖化知事 不諧，尋思須告漢中王求救，遂上馬大罵出城，望成都而去。</p><p class=" stretch-last-line ">卻說關公在麥城盼望上庸兵到，卻不見動靜；手下止有五六百人，多半帶傷；城中 無糧，甚是苦楚。忽報城下一人教休放箭，有話來見君侯。公令放入，問之，乃諸葛瑾</p></div> </div>