<div class="leaf "><div class="inner justify"><p class="no-indent  ">」玄德曰：「我今結東吳以共破曹操，周郎欲見我，我若不往，非同盟之意。兩相猜忌 ，事不諧矣。」雲長曰：「兄長若堅意要去，弟願同往。」張飛曰：「我也跟去。」玄 德曰：「只雲長隨我去。翼德與子龍守寨，簡雍固守鄂縣。我去便回。」</p><p>分付畢，即與雲長乘小舟，并從者二十餘人，飛棹赴江東。玄德觀看江東艨艟戰艦 ，旌旗甲兵，左右分布整齊，心中甚喜。軍士飛報周瑜：「劉豫州來了。」瑜問：「帶 多少船隻來？」軍士答曰：「只有一隻船，二十餘從人。」瑜笑曰：「此人命合休笑！ 」乃命刀斧手，先埋伏定，然後出寨迎接。</p><p>玄德引雲長等二十餘人，直到中軍帳，敘禮畢。瑜請玄德上坐。玄德曰：「將軍名 傳天下，備不才，何煩將軍重禮？」乃分賓主而坐，周瑜設宴相待。</p></div> </div>