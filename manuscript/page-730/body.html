<div class="leaf "><div class="inner justify"><p class="no-indent  ">，飛騎前行。不到十里，喊聲起處，一彪軍出。為首一將，大呼曰：「吾乃東吳，甘興 霸也！」馬延正欲交鋒，早被甘寧一刀斬於馬下。張顗挺槍來迎，寧大喝一聲，顗措手 不及，被寧手起一刀，翻身落馬。後軍飛報曹操。</p><p>操此時指望合淝有兵救應，不想孫權在合淝路口，望見江中火光，知是我軍得勝， 便教陸遜舉火為號；太史慈見了，與陸遜合兵一處，衝殺將來。操只得望彝陵而走。路 上撞見張郃，操令斷後。縱馬加鞭，走至五更，回望火光漸遠，操心方定，問曰：「此 是何處？」左右曰：「此是烏林之西，宜都之北。」</p><p>操見樹林叢雜，山川險峻，乃於馬上仰面大笑不止。諸將問曰：「丞相何故大笑？ 」操曰：「吾不笑別人，單笑周瑜無謀，諸葛亮少智。若是吾用兵之時，預先在這裏伏 下一軍，如之奈何？」</p><p class=" stretch-last-line ">說猶未了，兩邊鼓聲震響，火光沖天而起，驚得曹操幾乎墜馬。刺斜裏一彪軍殺出</p></div> </div>