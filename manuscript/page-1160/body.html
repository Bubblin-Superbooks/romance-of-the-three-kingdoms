<div class="leaf "><div class="inner justify"><p class="no-indent  ">璽綬安在？」逵正色而言曰：「家有長子，國有儲君，先王璽綬，非君侯之所宜問也。 」彰默然無語，乃與賈逵同入城。至宮門前，逵問曰：「君侯此來，欲奔喪耶？欲爭位 耶？」彰曰：「吾來奔喪，別無異心。」逵曰：「既無異心，何故帶兵入城？」彰即時 叱退左右將士，隻身入內，拜見曹丕。兄弟二人，相抱大哭。曹彰將本部軍馬盡交與曹 丕。丕令彰回鄢陵自守，彰拜辭而去。</p><p class=" stretch-last-line ">於是曹丕安居王位，改建安二十五年為延康元年。封賈詡為太尉，華歆為相國，王 朗為御史大夫。大小官僚，盡皆陞賞。諡曹操曰武王，葬於鄴郡高陵。令于禁董治陵事 。禁奉命到彼，只見陵屋中白粉壁上，圖畫關雲長水渰七軍擒獲于禁之事：畫雲長儼然 上坐，龐德憤怒不屈，于禁拜伏於地，哀求乞命之狀。原來曹丕以于禁兵敗被擒，不能 死節，既降敵而復歸，心鄙其為人，故先令人圖畫陵屋粉壁，故意使之往見以愧之。當</p></div> </div>