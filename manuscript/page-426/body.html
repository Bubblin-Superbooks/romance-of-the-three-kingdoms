<div class="leaf "><div class="inner justify"><p>正行間，忽見周倉引數十人帶傷而來。關公引他見了玄德。問其何故受傷，倉曰： 「某未至臥牛山之前，先有一將單騎而來，與裴元紹交鋒，只一合，刺死裴元紹，盡數 招降人伴，占住山寨。倉到彼招誘人伴時，止有這幾個過來，餘者俱懼怕，不敢擅離。 倉不忿，與那將交戰，被他連勝數次，身中三槍；因此來報主公。」玄德曰：「此人怎 生模樣？姓甚名誰？」倉曰：「極其雄壯，不知姓名。」</p><p class=" stretch-last-line ">於是關公縱馬當先，玄德在後，逕投臥牛山來。周倉在山下叫罵，只見那將全副披 挂，持槍驟馬，引眾下山。玄德早揮鞭出馬大叫曰：「來者莫非子龍否？」那將見了玄 德，滾鞍下馬，拜伏道旁。原來果然是趙子龍。玄德，關公，俱下馬相見，問其何由至 此。雲曰：「雲自別使君，不想公孫瓚不聽人言，以致兵敗自焚。袁紹屢次招雲。雲想 紹亦非用人之人，因此未往。後欲至徐州投使君，又聞徐州失守，雲長已歸曹操，使君</p></div> </div>