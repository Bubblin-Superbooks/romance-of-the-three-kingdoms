<div class="leaf "><div class="inner justify"><p class="no-indent  ">郡吏。朗怒叱之，翻長歎而出。朗遂引兵會合白虎，同陳兵於山陰之野。兩陣對圓，孫 策出馬，謂王朗曰：「吾興仁義之兵，來安浙江，汝何故助賊？」朗罵曰：「汝貪心不 足？既得吳郡，而又強併吾界！今日特與嚴氏報讎！」</p><p>孫策大怒，正待交戰，太史慈早出。王朗拍馬舞刀，與慈戰。不數合朗將周昕，殺 出助戰；孫策陣中黃蓋，飛馬接住周昕交鋒。兩下鼓聲大震，互相鏖戰。忽王朗陣後先 亂，一彪軍從背後抄來。朗大驚，急回馬來迎：原來是周瑜與程普引軍刺斜殺來，前後 來攻。王朗寡不敵眾，與白虎，周昕，殺條血路，走入城中；拽起弔橋，堅閉城門。</p><p class=" stretch-last-line ">孫策大軍乘勢趕到城下，分布眾軍，四門攻打。王朗在城中見孫策攻城甚急，欲再 出兵決一死戰。嚴白虎曰：「孫策兵勢甚大，足下只宜深溝高壘，堅壁勿出。不消一月</p></div> </div>