<div class="leaf "><div class="inner justify"><p class="no-indent  ">不可遲疑，致生後悔。」琮曰：「先生見教極是。但須稟告母親知道。」只見蔡夫人從 屏後轉出，謂琮曰：「既是仲宣、公悌、異度三人所見相同，何必告我？」</p><p>於是劉琮意決，便寫降書，令宋忠潛地往曹操軍前投獻。宋忠領命，直至宛城，接 著曹操，獻上降書。操大喜，重賞宋忠，分付教劉琮出城迎接，便著他永為荊州之主。 宋忠拜辭曹操，取路回荊襄。將欲渡江，忽見一枝人馬到來。視之，乃關雲長也。宋忠 迴避不及，被雲長喚住，細問荊州之事。忠初時隱諱；後被雲長盤問不過，只得將前後 事情，一一實告。雲長大驚，隨捉宋忠至新野見玄德，備言其事。</p><p class=" stretch-last-line ">玄德聞之大哭。張飛曰：「事已如此，可先斬宋忠，隨起兵渡江，奪了襄陽，殺了 蔡氏、劉琮，然後與曹操交戰。」玄德曰：「你且緘口，我自有斟酌。」乃叱宋忠曰：</p></div> </div>