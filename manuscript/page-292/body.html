<div class="leaf "><div class="inner justify"><p class="no-indent  ">」術曰：「奉先反覆無信，可先送女，然後發兵。」許汜，王楷只得拜辭，和郝萌回來 。到亡德寨邊，汜曰：「日間不可過。夜半吾二人先行，郝將軍斷後。」</p><p>商量停當。夜過玄德寨，許汜，王楷先過去了。郝萌正行之次，張飛出寨攔路。郝 萌交馬只一合，被張飛生擒過去，五百人馬盡被殺散。張飛解郝萌來見玄德，玄德押往 大寨見曹操。郝萌備說求救許婚一事。操大怒，斬郝萌於軍門，使人傳諭各寨，小心防 守，如有走透呂布及彼軍士者，依軍法處治。各寨悚然。</p><p>玄德回營，分付關、張曰：「我等正當淮南衝要之處。二弟切宜小心在意，勿犯曹 公軍令。」飛曰：「捉了一員賊將，曹操不見有甚褒賞，卻反來諕嚇，何也？」玄德曰 ：「非也：曹操統領多軍，不以軍令，何能服人？弟勿犯之。」關，張應諾而退。</p></div> </div>