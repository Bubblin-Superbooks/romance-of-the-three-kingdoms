<div class="leaf "><div class="inner justify"><p class="no-indent  ">之地；若布與備首尾相連，不易圖也。靈聞布妻嚴氏有一女，年已及笄。主公有一子， 可令人求親於布。布若嫁女於主公，必殺劉備。此乃『疏不間親之計』也。」</p><p>袁術從之，即日遣韓胤為媒，齎禮物往徐州求親。胤到徐州見布，稱說：「主公仰 慕將軍，欲求令嬡為兒婦，永結『秦晉之好』。」布入謀於妻嚴氏。原來呂布有二妻一 妾：先娶嚴氏為正妻，後娶貂蟬為妾；及居小沛時，又娶曹豹之女為次妻。曹氏先亡無 出，貂蟬亦無所出，惟嚴氏生一女，布最鍾愛。</p><p class=" stretch-last-line ">當下嚴氏謂布曰：「吾聞袁公路久鎮淮南，兵多糧廣，早晚將為天子。若成大事， 則吾女有后妃之望；─只不知他有幾子？」布曰：「止有一子。」妻曰：「既如此，即 當許之。縱不為皇后，吾徐州亦無憂矣。」布意遂決，厚款韓胤，許了親事。韓胤回報</p></div> </div>