<div class="leaf "><div class="inner justify"><p class="no-indent  ">：「今曹操驅眾南侵，和與戰二策，主公不能決，一聽於將軍。將軍之意若何？」瑜曰 ：「曹操以天子為名，其師不可拒。且其勢大，未可輕敵。戰則必敗，降則易安。吾意 已決。來日見主公，便當遣使納降。」</p><p>魯肅愕然曰：「君言差矣！江東基業，已歷三世，豈可一旦棄於他人？伯符遺言， 外事付託將軍。今正欲仗將軍保全國家，為泰山之靠，奈何亦從懦夫之議耶？」瑜曰： 「江東六郡，生靈無限；若罹兵革之禍，必有歸怨於我，故決計請降耳。」肅曰：「不 然。以將軍之英雄，東吳之險固，操未必便能得志也。」</p><p class=" stretch-last-line ">二人互相爭辯，孔明只袖手冷笑。瑜曰：「先生何故哂笑？」孔明曰：「亮不笑別 人，笑子敬不識時務耳。肅曰：「先生如何反笑我不識時務？」孔明曰：「公瑾主意欲 降操，甚為合理。」瑜曰：「孔明乃識時務之士，必與吾有同心。」肅曰：「孔明，你</p></div> </div>