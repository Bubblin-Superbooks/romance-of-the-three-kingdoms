<div class="leaf "><div class="inner justify"><p class="no-indent  ">江，名桃花水。兩岸有桃樹，歷年落葉於水中，若別國人飲之盡死；惟烏戈國人飲之， 倍添精神。兀突骨兵至桃花渡口下寨，以待蜀兵。</p><p>卻說孔明令蠻人哨探孟獲消息，回報曰：「孟獲請烏戈國主，引三萬藤甲軍，見屯 於桃花渡口。孟獲又在各番聚集蠻兵，併力拒戰。」孔明聽說，提兵大進，直至桃花渡 口，隔岸望見蠻兵不類人形，甚是醜惡；又問土人，言說即日桃葉正落，水不可飲。孔 明退五里下寨，留魏嚴守寨。</p><p class=" stretch-last-line ">次日，烏戈國主引一彪藤甲軍過河來，金鼓大震。魏延引兵出迎。蠻兵捲地而至。 蜀兵以弩箭射到藤甲之上，皆不能透，俱落於地；刀砍鎗刺，亦不能入。蠻兵皆使利刀 剛叉，蜀兵如何抵當，盡皆敗走。蠻兵不趕而回。魏延復回。趕到桃花渡口，只見蠻兵 帶甲渡水而去內有困乏者，將甲脫下，放在水面，以身坐其上而渡。魏延急回大寨，來</p></div> </div>