<div class="leaf "><div class="inner justify"><p>獲大喜，急問何人。帶來洞主曰：「此去西南八納洞，洞主木鹿大王，深通法術： 出則騎象；能呼風喚雨；常有虎報豺狼、毒蛇惡蝎跟隨。手下更有三萬神兵，甚是英勇 。大王可修書具禮，某親往求之。此人若允，何懼蜀兵哉？」獲忻然，令國舊齎書而去 。卻令朵思大王守把三江城，以為前面屏障。</p><p>卻說孔明提兵直至三江城，遙望見此城三面傍江，一面通旱；即遣魏延、趙雲同嶺 一軍於旱路打城。軍到城下時，城上弓弩齊發。原來洞中之人，多習弓弩。一弩齊發十 矢；箭頭上皆用毒藥；但有中箭者，皮肉皆爛，見五臟而死。</p><p>趙雲、魏延不能取勝，回見孔明言藥箭之事。孔明自乘小車，到軍前看了虛實，回 到寨中，令軍退數里下寨。蠻兵望見蜀兵遠退，皆大笑作賀，只疑蜀兵懼怯而退；因此 夜間安心穩睡，不去哨探。</p></div> </div>