<div class="leaf "><div class="inner justify"><p class="no-indent  ">十五陣者，堅其心也。吾見盤蛇谷止一條路，兩壁皆是光石，並無樹木，下面都是沙石 ，因令馬岱將黑油車安排於谷中。車中油櫃內，皆是預先造下的火砲，名曰『地雷』。 一砲中藏九砲，三十步埋之。中用竹竿通節，以引藥線；纔一發動，山殞石裂。</p><p>吾又令趙子龍預備草車，安排於谷口，又於山上準備大木亂石。卻令魏延賺兀突骨 藤甲軍入谷，放出魏延，即斷其路，隨後焚之。吾聞：『利於水者必不利於火』藤甲雖 刀箭不入，乃油浸之物，見火必著。蠻兵如此頑皮，非火攻安能取勝？使烏戈國之人不 留種類者，是吾之大罪也！」</p><p>眾將拜伏曰：「丞相天機，神鬼莫測也！」孔明令押過孟獲來。孟獲跪於帳下。孔 明令去其縛，教且在別帳與酒食官至坐榻前，如此如此，分付而去。</p></div> </div>