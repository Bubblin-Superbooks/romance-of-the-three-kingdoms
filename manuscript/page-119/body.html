<div class="leaf "><div class="inner justify"><p>呂布怒恨而歸，路偶李儒，告知其故。儒急入見卓曰：「太師欲取天下，何故以小 過見責溫侯？倘彼心變，大事去矣。」卓曰：「奈何？」儒曰：「來朝喚入，賜以金帛 ，好言慰之，自然無事。」卓依言。次日，使人喚布入堂，慰之曰：「吾前日病中，心 神恍惚，誤言傷汝，汝勿記心。」隨賜金十斤，錦二十疋。布謝歸；然身雖在卓左右， 心實繫念貂蟬。</p><p class=" stretch-last-line ">卓疾既愈，入朝議事。布執戟相隨，見卓與獻帝共談，便乘間提戟出內門，上馬逕 投相府來；繫馬府前，提戟入後堂，尋見貂蟬。蟬曰：「汝可去後園中鳳儀亭邊等我。 」布提戟逕往，立於亭下曲欄之傍。良久，貂蟬分花拂柳而來，果然如月宮仙子，泣謂 布曰：「我雖非王司徒親女，然待之如己出。自見將軍，許侍箕帚，妾已生平願足；誰 想太師起不良之心，將妾淫污。妾恨不即死；止因未與將軍一訣，故且忍辱偷生。今幸</p></div> </div>