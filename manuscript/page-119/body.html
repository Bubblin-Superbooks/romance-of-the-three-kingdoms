<div class="leaf "><div class="inner justify"><p class="no-indent  ">神恍惚，誤言傷汝，汝勿記心。」隨賜金十斤，錦二十疋。布謝歸；然身雖在卓左右， 心實繫念貂蟬。</p><p class=" stretch-last-line ">卓疾既愈，入朝議事。布執戟相隨，見卓與獻帝共談，便乘間提戟出內門，上馬逕 投相府來；繫馬府前，提戟入後堂，尋見貂蟬。蟬曰：「汝可去後園中鳳儀亭邊等我。 」布提戟逕往，立於亭下曲欄之傍。良久，貂蟬分花拂柳而來，果然如月宮仙子，泣謂 布曰：「我雖非王司徒親女，然待之如己出。自見將軍，許侍箕帚，妾已生平願足；誰 想太師起不良之心，將妾淫污。妾恨不即死；止因未與將軍一訣，故且忍辱偷生。今幸 得見，妾願畢矣。此身已汙，不得復事英雄；願死於君前，以明妾志！」言訖，手攀曲 欄，望荷花池便跳。呂布慌忙抱住，泣曰：「我知汝心久矣！只恨不能共語！」貂蟬手 扯布曰：「妾今生不能與君為妻，願相期於來世。」布曰：「我今生不能以汝為妻，非</p></div> </div>