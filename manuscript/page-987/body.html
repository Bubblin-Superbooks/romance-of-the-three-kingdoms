<div class="leaf "><div class="inner justify"><p class="no-indent  ">教甲兵打開朱戶，尋覓不見；料在壁中，便喝甲士破壁搜尋。歆親自動手揪后頭髻拖出 。后曰：「望免我一命！」歆叱曰：「汝自見魏公訴去！」后披髮跣足，二甲士推擁而 出。</p><p>原來華歆素有文名，向與邴原，管寧相友善。時人稱三人為一龍：華歆為龍頭，原 為龍腹，管寧為龍尾。一日，寧與歆共種園蔬，鋤地見金。寧揮鋤不顧；歆拾而視之， 然後擲下。又一日，寧與歆同坐觀書，聞戶外傳呼之聲，有貴人乘軒而過。寧端坐不動 ，歆棄書往觀。寧自此鄙歆之為人，遂割席分坐，不復與之為友。後來管寧避居遼東， 常帶白帽，坐臥一樓，足不履地，終身不肯仕魏，而歆乃先事孫權，後歸曹操，至此乃 有收捕伏皇后一事。後人有詩歎華歆曰：華歆當日逞兇謀，破壁生將母后收。助虐一朝 添虎翼，罵名千載笑龍頭。</p><p class=" stretch-last-line ">又有詩讚管寧曰﹕「遼東傳有管寧樓，人去樓空名獨留。笑殺子愉貪富貴，豈如白</p></div> </div>