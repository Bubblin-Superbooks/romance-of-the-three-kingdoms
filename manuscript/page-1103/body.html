<div class="leaf "><div class="inner justify"><p class="no-indent  ">北十里山谷，是何地名？」對曰：「罾口川也。」關公大喜曰：「于禁必為我擒矣。」 眾軍士問曰：「將軍何以知之？」關公曰：「『于』入『罾口，』豈能久乎？」</p><p class=" stretch-last-line ">諸將未信。公回本寨。時值八月秋天，驟雨數日。公令人預備船筏，收拾水具。關 平問曰：「陸地相持，何用水具？」公曰：「非汝所知也。于禁七軍不屯於廣易之地， 而聚於罾口川險隘之處；方今秋雨連綿，襄江之水，必然泛漲；吾已差人堰住各處水口 ，待水發時，乘高就船放水，一渰，樊城；罾口川之兵，皆為魚鱉矣。」關平拜服。 卻說魏軍屯於罾口川，連日大雨不止。督將成何來見于禁曰：「大軍屯於川口，地勢甚 低；雖有土山，離營稍遠，今秋雨連綿，軍士艱辛。近有人報說荊州兵移於高阜處，又 於漢水口預備戰筏；倘江水泛漲，我軍危矣。宜早為計。」于禁叱曰：「匹夫惑吾軍心</p></div> </div>