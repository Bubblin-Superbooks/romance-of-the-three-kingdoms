<div class="leaf "><div class="inner justify"><p class="no-indent  ">東吳使華歆表秦劉備為荊州牧，孫權以妹嫁劉備，漢上九郡大半已屬備矣。」操聞之， 手腳慌亂，投筆於地。程昱曰：「丞相在萬軍之中，矢石交攻之際，未嘗動心；今聞劉 備得了荊州，何故如此失驚？」操曰：「劉備人中之龍也，生平未嘗得水。今得荊州， 是困龍入大海矣。孤安得不動心哉！」程昱曰：「丞相知華歆來意否？」操曰：「未知 。」昱曰：「孫權本忌劉備，欲以兵攻之；但恐丞相乘虛而擊，故今華歆為使，表薦劉 備。以安備之心，以塞丞相之望耳。」</p><p class=" stretch-last-line ">操點頭曰：「是也。」昱曰：「某有一計，使孫、劉自相吞併，丞相乘間圖之，一 鼓而二敵俱破。」操大喜，遂問其計。程昱曰：「東吳所倚者，周瑜也。丞相今表奏周 瑜為南郡太守、程普為江夏太守，留華歆在周瑜既領南郡，愈思報讎，遂上書吳侯，乞 命魯肅去討還荊州。孫權乃命肅曰：「汝昔保荊州與劉備，今備遷延不還，等待何時？</p></div> </div>