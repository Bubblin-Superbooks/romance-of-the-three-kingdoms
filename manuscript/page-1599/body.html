<div class="leaf "><div class="inner justify"><p class="no-indent  ">國事。懿忽然想起：「曹爽全家雖誅，尚有夏侯霸守備雍州等處，係爽親族，倘驟然作 亂，如何提備？必當處置。」即下詔使往雍州，取征西將軍夏侯霸赴洛陽議事。</p><p>夏侯霸聽知，大驚，便引本部三千兵造反。有鎮守雍州剌史郭淮，聽知夏侯霸反， 即率本部兵來，與夏侯霸交戰。淮出馬大罵曰：「汝既是大魏皇族，天子又不曾虧汝， 何故背反？」霸亦罵曰：「吾祖父於國家多建勳勞，今司馬懿何等人，滅吾曹氏宗族， 又來取我，早晚必思篡位。吾仗義討賊，何反之有？」</p><p>淮大怒，挺槍驟馬，直取夏侯霸。霸揮刀縱馬來迎。戰不十合，淮敗走，霸隨後趕 來。忽聽得後軍吶喊，霸急回馬時，陳泰引兵殺來。郭淮復回。兩路夾攻，霸大敗而走 ，折兵大半；尋思無計，遂投漢中來降後主。</p><p class=" stretch-last-line ">有人報與姜維，維心不信，令人體訪得實，方教入城。霸拜見畢，哭告前事。維曰</p></div> </div>