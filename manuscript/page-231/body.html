<div class="leaf "><div class="inner justify"><p class="no-indent  ">來矣。」策曰：「子義乃信義之士，必不背我。」眾皆未信。</p><p>次日，立竿於營門以候日影。恰將日中，太史慈引一千餘眾到寨。孫策大喜。眾皆 服策之知人。於是孫策聚數萬之眾，下江東，安民恤眾，投者無數。江東之民，皆呼策 為孫郎。但聞孫郎兵至，皆喪膽而走。及策軍到，並不許一人擄掠，雞犬不驚，人民皆 悅，齎牛酒到寨勞軍。策以金帛答之，懽聲遍野。其劉繇舊軍願從軍者聽從，不願為軍 者給賞歸農。江南之民，無不仰頌。由是兵勢大盛。策乃迎母叔諸弟俱歸曲阿，使弟孫 權與周泰守宣城。策領兵南取吳郡。</p><p class=" stretch-last-line ">時有嚴白虎，自稱東吳德王據吳郡，遣部將守住烏程、嘉興。當日白虎聞策兵至， 令弟嚴輿出兵，會於楓橋。輿橫刀立馬於橋上。有人報入中軍，策便欲出。張紘諫曰： 「夫主將乃三軍之所繫命，不宜輕敵小寇。願將軍自重。」策謝曰：「先生之言如金石</p></div> </div>