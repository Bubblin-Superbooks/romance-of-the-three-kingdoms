<div class="leaf "><div class="inner justify"><p class="no-indent  ">明自是多情，乃公瑾量窄，自取死耳。」後人有詩嘆曰：臥龍南陽睡未醒，又添列曜下 舒城。蒼天既已生公瑾，塵世何須出孔明？</p><p>魯肅設宴款待孔明。宴罷，孔明辭回。方欲下船，只見江邊一人道袍竹冠，皂【左 糸右條】素履，一手揪住孔明大笑曰：「汝氣死周郎，卻又來弔孝，明欺東吳無人耶？ 」孔明急視其人，乃鳳雛先生龐統也。孔明亦大笑。兩人攜手登舟，各訴心事。孔明乃 留書一封與統，囑曰：「吾料孫仲謀必不能重用足下。稍有不如意，可來荊州共扶玄德 。此人寬仁厚德，必不負公平生之所學。」統允諾而別。孔明自回荊州。</p><p class=" stretch-last-line ">卻說魯肅送周瑜靈柩至蕪湖，孫權接著，哭祭於前，命厚葬於本鄉。瑜有兩男一女 ，長男循，次男胤。權皆厚恤之。魯肅曰：「肅碌碌庸才，誤蒙公瑾重薦，其實不稱所 職。願舉一人以助主公。此人上通天文，下曉地理；謀略不減於管樂，樞機可並於孫吳</p></div> </div>