<div class="leaf "><div class="inner justify"><p class="no-indent  ">箭，分佈四面；待雲梯近城，一齊射之。次日，又四面鼓噪吶喊而進。郝昭急命運石鑿 眼，用葛索穿定飛打，衝車皆被打折。孔明又令人運土填城壕，教廖化引三千鍬钁軍， 從夜間掘地道，暗入城去。郝昭又於城中掘重壕橫截之。如此晝夜相攻，二十餘日，無 計可破。</p><p>孔明心中憂悶。忽報：「東邊救兵到了，旗上大書魏先鋒大將王雙」。孔明問曰： 「誰可迎之？」魏延曰：「某願往。」孔明曰：「汝乃先鋒大將，未可輕出。」又問： 「誰敢迎之？」裨將謝雄應聲而出。孔明與三千軍去了。孔明又問曰：「誰敢再去？」 裨將龔起應聲要去。孔明亦與三千軍去了。孔明恐城內郝昭引兵衝出乃把人馬退二十里 下寨。</p><p class=" stretch-last-line ">卻說謝雄引軍前行，正遇王雙；戰不三合，被雙一刀劈死。蜀兵敗走。雙隨後趕來 。龔起接者，交馬只三合，亦被雙所斬。敗兵回報孔明。孔明大驚，忙令廖化、王平、</p></div> </div>