<div class="leaf "><div class="inner justify"><p class="no-indent stretch-last-line ">分明認得是父親關公。興大驚。忽見關公以手望東南指曰：「吾兒可速望此路去。吾當 護汝歸寨。」言訖不見。關興望東南急走。至半夜，忽一彪到：乃張苞也，問興曰：「 你曾見二伯父否？」興曰：「你何由知之？」苞曰：「我被鐵車軍追急，忽見伯父自空 而下，驚退羌兵，指曰：『汝從這條路去救吾兒。』因此引軍逕來尋你。」關興亦說前 事，共相嗟異。二人同歸寨內。馬岱接著，對二人說：「此軍無計可退。我守住寨柵， 你二人去稟丞相，用計破之。」於是興、苞二人，星夜來見孔明，備說此事。孔明隨命 趙雲、魏延各引一軍埋伏去訖；然後點三萬軍，帶了姜維、張翼、關興、張苞，親自來 到馬岱寨中歇定。次日上高阜處觀看，見鐵車連絡不絕，人馬縱橫，往來馳驟。孔明曰 ：「此不難破也。」喚馬岱、張翼分付如此如此。二人去了，乃喚姜維曰：「伯約知破</p></div> </div>