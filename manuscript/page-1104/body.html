<div class="leaf "><div class="inner justify"><p class="no-indent  ">。帳上帳下見者皆掩面失色。公飲酒食肉，談笑弈棋，全無痛苦之色。</p><p>須臾，血流盈盈。佗刮盡其毒，敷上藥，以線縫之。公大笑而起，謂眾將曰：「此 臂伸舒如故，並無痛矣。先生真神醫也！」佗曰：「某為醫一生，未嘗見此。君侯真天 神也！」後人有詩曰：　　治病須分內外科，世間妙藝苦無多。神威罕及惟關將，聖手 能醫說華佗。</p><p>關公箭瘡既愈，設席款謝華佗。佗曰：「君侯箭瘡雖治，然須愛護。切勿怒氣傷觸 。過百日後，平復如舊矣。」關公以金百兩酬之。佗曰：「某聞君侯高義，特來醫治， 豈望報乎？」堅辭不受，留藥一帖，以敷瘡口，辭別而去。</p><p>卻說關公擒了于禁，斬了龐德，威名大震，華夏皆驚。探馬報到許都。曹操大驚， 聚文武商議曰：「某素知雲長智勇蓋世，今據荊襄，如虎生翼。于禁被擒，龐德被斬， 魏兵挫銳；倘彼率兵直至許都，如之奈何？孤欲遷都以避之。」</p></div> </div>