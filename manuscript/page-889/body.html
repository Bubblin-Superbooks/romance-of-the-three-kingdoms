<div class="leaf "><div class="inner justify"><p class="no-indent  ">東有孫權，北有曹操難以得志。益州戶口百萬，士廣財富，可資大業。今幸張松、法正 為內助，此天賜也。何必疑哉？」</p><p>玄德曰：「今與吾水火相敵者，曹操也。操以急，吾以寬；操以暴，吾以仁；操以 譎，吾以忠；每與操相反，事乃可成。若以小利而失大義於天下，吾不為也。」龐統笑 曰：「主公之言，雖合天理，奈離亂之時，用兵爭強，固非一道；若拘執常理，寸步不 可行矣。宜從權變。且兼弱攻昧，逆取順守，湯，武之道也。若事定之後，報之以義， 封為大國，何負於信？今日不取，終被他人取耳。主公幸熟思焉。」玄德乃恍然曰：「 金石之,言，當銘肺腑。」</p><p class=" stretch-last-line ">於是遂請孔明同議，起兵西行。孔明曰：「荊州重地，必須分兵守之。」玄德曰： 「吾與龐士元，黃忠，魏延，前往西川；軍師可與關雲長，張翼德，趙子龍，守荊州。</p></div> </div>