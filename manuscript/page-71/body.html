<div class="leaf "><div class="inner justify"><p class="no-indent  ">連接二百餘里。操乃宰牛殺馬，大會諸侯，商議進兵之策。太守王匡曰：「今奉大義， 必立盟主；眾聽約束，然後進兵。」操曰：「袁本初四世三公，門多故吏，漢朝名相之 裔，可為盟主。」紹再三推辭。眾皆曰：「非本初不可。」紹方應允。次日築臺三層， 遍列五方旗幟，上建白旄黃鉞，兵符將印，請紹登壇。紹整衣佩劍，慨然而上，焚香再 拜。其盟曰：漢室不幸，皇綱失統。賊臣董卓，乘釁縱害，禍加至尊，虐流百姓。紹等 懼社稷淪喪，糾合義兵，並赴國難。凡我同盟，齊心戮力，以致臣節，必無二志。有渝 此盟，俾墜其命，無克遺育。皇天后土，祖宗明靈，實皆鑒之！</p><p class=" stretch-last-line ">讀畢，歃血。眾因其辭氣慷慨，皆涕泗橫流。歃血已罷，下壇。眾扶紹升帳而坐， 兩行依爵位年齒分列坐定。操行酒數巡，言曰：「今日既立盟主，各聽調遣，同扶國家</p></div> </div>