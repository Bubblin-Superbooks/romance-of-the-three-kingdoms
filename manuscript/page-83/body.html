<div class="leaf "><div class="inner justify"><p class="no-indent  ">張賀功，使人去袁紹寨中報捷。紹遂移檄孫堅，令其進兵。堅引程普，黃蓋，至袁術寨 中相見。堅以杖畫地曰：「董卓與我，本無讎隙。今我奮不顧身，親冒矢石，來決死戰 者：上為國家討賊，下為將軍家門之私；而將軍卻聽讒言，不發糧草，致堅敗績，將軍 何安！」</p><p>術惶恐無言，命斬進讒之人，以謝孫堅。忽人報堅曰：「關上有一將，乘馬來寨中 ，要見將軍。」堅辭袁術，歸到本寨，喚來問時，乃董卓愛將李傕。堅曰：「汝來何為 ？」傕曰：「丞相所敬者，惟將軍耳。今特使傕來結親：丞相有女，欲配將軍之子。」 堅大怒，叱曰：「董卓逆天無道，蕩覆王室，吾欲夷其九族，以謝天下，安肯與逆賊結 親耶！吾不斬汝！汝當速去，早早獻關，饒你性命！倘若遲誤，粉骨碎身！」</p><p class=" stretch-last-line ">李傕抱頭鼠竄，回見董卓，說孫堅如此無禮。卓怒，問李儒。儒曰：「溫侯新敗，</p></div> </div>