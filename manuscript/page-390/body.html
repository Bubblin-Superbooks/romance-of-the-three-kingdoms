<div class="leaf "><div class="inner justify"><p class="no-indent  ">陽，連營數十里，按兵不動。操乃使夏侯惇領兵守住官渡隘口，自己班師回許都，大宴 眾官，賀雲長之功。因謂呂虔曰：「昔日吾以糧草在前者，乃餌敵之計也。惟荀公達知 吾心耳。」眾皆歎服。</p><p>正飲宴間，忽報「汝南有黃巾劉辟、龔都，甚是猖獗。曹洪累戰不利，乞遺兵救之 。」雲長聞言，進曰：「關某願施犬馬之勞，破汝南賊寇。」操曰：「雲長建立大功， 未曾重酬，豈可復勞征進？」公曰：「關某久閒，必生疾病。」曹操壯之，點兵五萬， 使于禁、樂進為副將，次日便行。荀彧密謂操曰：「雲長有歸劉之心，倘知消息必去， 不可頻令出征。」操曰：「今次收功，吾不復教臨敵矣。」</p><p class=" stretch-last-line ">且說雲長領兵將近汝南，劄住營寨。當夜營外拏了兩個細作人來。雲長視之，內中 認得一人，乃孫乾也。關公叱退左右，問乾曰：「公自潰散之後，一向跡不聞，今何為</p></div> </div>