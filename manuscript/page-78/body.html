<div class="leaf "><div class="inner justify"><p class="no-indent  ">。正欲探聽，鸞鈴響處，馬到中軍，雲長提華雄之頭，擲於地上，其酒當溫。後人有詩 讚之曰：威鎮乾坤第一功，轅門畫鼓響鼕鼕。雲長停盞施英勇，酒當溫時斬華雄。</p><p>曹操大喜。只見玄德背後轉出張飛，高聲大叫：「俺哥哥斬了華雄，不就這裏殺入 關去，活拏董卓，更待何時！」袁術大怒，喝曰：「俺大臣尚自謙讓，量一縣令手下小 卒，安敢在此耀武揚威！都與趕出帳去！」曹操曰：「得功者賞，何計貴賤乎？」袁術 曰：「既然公等只重一縣令，我當告退。」操曰：「豈可因一言而誤大事耶？」命公孫 瓚且帶玄德、關、張回寨。眾官皆散。曹操暗使人齎牛酒撫慰三人。卻說華雄手下敗軍 ，報上關來。李肅慌忙寫告急文書，申聞董卓。卓急聚李儒、呂布等商議。儒曰：「今 失了上將華雄，賊勢浩大。袁紹為盟主，紹叔袁隗，現為太傅；倘或裏應外合，深為不 便，可先除之。請丞相親領大軍，分撥剿捕。」</p></div> </div>