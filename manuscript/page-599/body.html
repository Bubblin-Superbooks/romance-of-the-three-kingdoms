<div class="leaf "><div class="inner justify"><p class="no-indent  ">一陣。到四更時分，人困馬乏，軍士大半焦頭爛額。奔至白河邊，喜得河水不甚深，人 馬都下河吃水。人相喧嚷，馬盡嘶鳴。</p><p>卻說雲長在上流用布袋遏住河水。黃昏時分，望見新野火起，至四更，忽聽得下流 頭人喊馬嘶，急令軍士一齊掣起布袋，水勢滔天，望下流衝去，曹軍人馬俱溺於水中， 死者極多。曹仁引眾將望水勢慢處奪路而走。行到博陵渡口，只聽喊聲大起，一軍攔路 ，當先大將，乃張飛也，大叫：「曹賊快來納命！」曹軍大驚。正是：城內纔看紅燄吐 ，水邊又遇黑風來。未知曹仁性命如何，且看下文分解。</p><p>第四十一回：劉玄德攜民渡江，趙子龍單騎救主</p><p class=" stretch-last-line ">卻說張飛因關公放了上流水，遂引軍從下流殺將來，截住曹仁混殺。忽遇許褚，便 與交鋒。許褚不敢戀戰，奪路走脫。張飛趕來，接著玄德、孔明，一同沿河到上流。劉</p></div> </div>