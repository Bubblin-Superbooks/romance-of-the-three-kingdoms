<div class="leaf "><div class="inner justify"><p class="no-indent  ">，不敢攻城。忽聽得一聲砲響，四面旗幟齊豎。只見一人綸巾羽扇，鶴氅道袍，大叫曰 ：「汝二人來的遲了。」二人視之乃孔明也。</p><p>二人慌忙下馬，拜伏於地曰：「丞相真神計也！」孔明令放入城，謂二人曰：「吾 打探得郝昭病重，吾令汝三日內領兵取城，此乃穩眾人心也。吾卻令關興、張苞只推點 軍，暗出漢中。吾即藏於軍中，星夜倍道逕到城下，使彼不能調兵。吾早有細作在城內 放火，發喊相助，令魏兵驚疑不定。兵無主將，必自亂矣。吾因而取之，易如反掌。兵 法云：『出其不意，攻其無備。』正謂此也。」</p><p>魏延、姜維拜伏。孔明憐郝昭之死，令彼妻小扶靈柩回魏，以表其忠。孔明謂魏延 、姜維曰：「汝二人且莫卸甲，可引兵去襲散關。把關之人，若知兵到，必然驚走。若 稍遲便有魏兵至關，即難攻矣。」</p></div> </div>