<div class="leaf "><div class="inner justify"><p class="no-indent  ">韓暨持節告戒曹真：「切不可戰，務在謹守；只待蜀兵退去，方可擊之。」司馬懿送韓 暨於城外，囑之曰：「吾以此功讓與子丹，公見子丹，休言是吾所陳之意，只道天子降 詔，教保守為上。追趕之人，切要仔細，勿遣性急氣躁者追之。」暨辭去。</p><p>卻說曹真正升帳議事，忽報天子遣太常卿韓暨持節至。真出寨接入；受詔已畢，退 與郭淮、孫禮計議。淮笑曰：「此乃司馬仲達之見也。」真曰：「此見若何？」淮曰： 「此言深識諸葛亮用兵之法。久後能禦蜀兵者，必仲達也。」真曰：「倘蜀兵不退，又 將如何？」淮曰：「可密令人去教王雙，引兵於小路哨巡，彼自不敢運糧。待其糧盡兵 退，乘勢追擊，可獲全勝。」</p><p class=" stretch-last-line ">孫禮曰：「某去祁山虛裝做運糧兵，車上盡裝乾柴茅草，以硫黃燄硝灌之，卻教人 虛報隴西運糧到。若蜀兵無糧，必然來搶。待入其中，放火燒車，外以伏兵應之，可勝</p></div> </div>