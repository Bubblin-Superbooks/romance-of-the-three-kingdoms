<div class="leaf "><div class="inner justify"><p class="no-indent  ">厚恩全活，為幸多矣；豈可賣盧龍之寨，以邀賞祿哉！死不敢受侯爵。」操義之，乃拜 疇為議郎。操撫慰單于人等，收得駿馬萬匹，即日回兵。時天氣寒且旱，二百里無水， 軍又乏糧，殺馬為食；鑿地三四丈，方得水。操回至易州，重賞先曾諫者；因謂眾將曰 ：「孤前者乘危遠征，僥倖成功。雖得勝，天所佑也，不可以為法。諸君之諫，乃萬安 之計，是以相賞。後勿難言。」</p><p>操到易州時，郭嘉已死數日，停柩在公廨。操往祭之，大哭曰：「奉孝死，乃天喪 吾也！」回顧眾官曰：「諸君年齒，皆孤等輩，惟奉孝最少。吾欲託以後事，不期中年 夭折，使吾心腸崩裂矣！」嘉之左右，將嘉臨死封之書呈上曰：「郭公臨死，親筆書此 ，囑曰：『丞相若從書中所言，遼東事定矣。』」操拆書視之，點頭嗟歎。諸人皆不知 其意。</p><p class=" stretch-last-line ">次日，夏侯惇引眾入稟曰：「遼東太守公孫康，久不賓服。今袁熙、袁尚又往投之</p></div> </div>