<div class="leaf "><div class="inner justify"><p class="no-indent  ">車駕且休動！」帝泣告大臣曰：「方離狼窩，又逢虎口，如之奈何？」眾皆失色。賊軍 漸近，只聽得一派鼓聲，山背後轉出一將，當先一面大旗，上書「大漢楊奉」四字，引 軍千餘殺來。原來楊奉自為李傕所敗，便引軍屯終南山下；今聞駕至，特來保護。</p><p>當下列開陣勢。汜將崔勇出馬，大罵楊奉反賊。奉大怒，回顧陣中曰：「公明何在 ？」一將手執大斧，飛驟驊騮，直取崔勇。兩馬相交，只一合，斬崔勇於馬下。楊奉乘 勢掩殺，汜軍大敗，退走二十餘里。奉乃收軍來見天子。帝慰諭曰：「卿救朕躬，其功 不小！奉頓首拜謝。帝曰：「適斬賊將者何人？」奉乃引此將拜於車下曰：「此人河東 楊郡人：姓徐，名晃，字公明。」帝慰勞之。楊奉保駕至華陰駐蹕。將軍段煨，具衣飲 膳上獻。是夜，天子宿於楊奉營中。</p><p class=" stretch-last-line ">郭汜敗了一陣，次日又點軍殺至營前來，徐晃當先出馬。郭汜大軍八面圍來，將天</p></div> </div>