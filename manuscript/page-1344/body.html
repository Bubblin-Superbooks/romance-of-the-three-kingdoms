<div class="leaf "><div class="inner justify"><p class="no-indent  ">」。自丕納為貴妃，因甄夫人失寵，郭貴妃欲謀為后，卻與幸臣張韜商議。時丕有疾， 韜乃詐稱於甄夫人宮中掘得桐木偶人，上書天子年月日時，為壓鎮之事。丕大怒，遂將 甄夫人賜死，立郭貴妃為皇后。因無出，養曹叡為己子。雖甚愛之，不立為嗣。</p><p>叡年至十五歲，弓馬熟嫻。當年春二月，丕帶叡出獵。行於山塢之間，趕出子母二 鹿，丕一箭射倒母鹿，回視小鹿，馳於曹叡馬前。丕大呼曰：「吾兒何不射之？」叡在 馬上泣告曰：「陛下已殺其母，安忍復殺其子？」丕聞之，擲弓於地曰：「吾兒真仁德 之主也！」於是遂封叡為平原王。</p><p class=" stretch-last-line ">夏五月，丕感寒疾，醫治不痊，乃召中軍大將軍曹真、鎮軍大將軍陳群、撫軍大將 軍司馬懿三人入寢宮。丕喚曹叡至，指謂曹真等曰：「今朕病已沉重，不能復生。此子</p></div> </div>