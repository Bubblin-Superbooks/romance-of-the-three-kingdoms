<div class="leaf "><div class="inner justify"><p class="no-indent  ">長曰：子瑜此來何意？」謹曰：「特來求結兩家之好。吾主吳侯有一子，甚聰明。聞將 軍有一女，來求親。兩家結好，併力破曹。此誠美事，請君侯思之。」雲長勃然大怒曰 ：「吾虎女安肯犬子乎！不看汝弟之面，力斬汝首！再休多言！」遂喚左右逐出。</p><p>瑾抱頭鼠竄，回見吳侯；不敢隱匿，遂以實告。權大怒曰：「何太無禮耶！」便喚 張昭等武官員，商議取荊州之策。步騭曰：「曹操久欲篡漢，所懼者劉備也；今遣使來 令吳興兵吞蜀，此嫁禍於吳也。」權曰：「孤亦欲取荊州久矣。」</p><p>騭曰：「今曹仁見屯兵於襄陽、樊城，又無長江之險，旱路可取荊州，如何不取， 卻令主公動兵？只此便見其心。主公可遣使去許都見操，令曹仁旱路先起兵取荊州，雲 長必掣荊州之兵而取樊城。若雲長一動，主公可遣一將，暗取荊州，一舉可得矣。」</p></div> </div>