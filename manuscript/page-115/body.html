<div class="leaf "><div class="inner justify"><p>天晚酒酣，允請卓入後堂。卓叱退甲士。允捧觴稱賀曰：「允自幼頗習天文，夜觀 乾象，漢家氣數已盡。太師功德振於天下，若舜之受堯，禹之繼舜，正合天心人意。」 卓曰：「安敢望此！」允曰：「自古『有道伐無道，無德讓有德』豈過分乎？」卓笑曰 ：「若果天命歸我，司徒當為元勳。」</p><p>允拜謝。堂中點上畫燭，止留女使進酒供食。允曰：「教坊之樂，不足供奉；偶有 家伎，敢使承應。」卓曰：「甚妙。」允教放下簾櫳，笙簧繚繞，簇捧貂蟬舞於簾外。 有詞讚之曰：　　原是昭陽宮裏人，驚鴻宛轉掌中身，只疑飛過洞庭春。按徹梁州蓮步 穩，好花風裊一枝新，畫堂香煖不勝春。又詩曰：</p><p>紅牙催拍燕飛忙，一片行雲到畫堂。眉黛促成遊子恨，臉容初斷故人腸。榆錢不買 千金笑，柳帶何須百寶妝。</p><p>舞罷隔簾偷目送，不知誰是楚襄王。</p></div> </div>