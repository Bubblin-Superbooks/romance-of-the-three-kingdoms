<div class="leaf "><div class="inner justify"><p class="no-indent  ">，欲殺吾兄！」車冑大驚，戰未數合，遮攔不住，撥馬便回。到吊橋邊，城上陳登亂箭 射下，車冑繞城而走。雲長趕來，手起一刀，砍於馬下，割下首級，提回望城上呼曰： 「反賊車冑，吾已殺之；眾等無罪，投降免死。」諸軍倒戈投降，軍民皆安。</p><p>雲長將冑頭去迎玄德，具言車冑欲害之事，今已斬首。玄德大驚曰：「曹操若來， 如之奈何？」雲長曰：「弟與張飛迎之。」玄德懊悔不已，遂入徐州。百姓父老，伏道 而接。玄德到府，尋張飛，飛已將車冑全家殺盡。玄德曰：「殺了曹操心腹之人，如何 肯休？」陳登曰：「某有一計，可退曹操。」正是：既把孤身離虎穴，還將妙計息狼煙 。不知陳登說出甚計來，且看下文分解。</p><p>第二十二回：袁曹各起馬步三軍，關張共擒王劉二將</p></div> </div>