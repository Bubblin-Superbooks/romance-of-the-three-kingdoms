<div class="leaf "><div class="inner justify"><p class="no-indent  ">」蘇顒急收兵退走。行不到數里，喊聲大震，一彪軍撞出；為首大將，挺槍躍馬，大喝 曰：「汝識趙子龍否！」蘇顒大驚曰：「如何這裏又有趙雲？」措手不及，被趙雲一槍 刺死於馬下，餘軍潰散。</p><p>雲迤邐前進，背後又一軍到，乃郭淮部將萬政也。雲見魏兵追急，乃勒馬挺槍，立 於路口，待來將交鋒。蜀兵已去三十餘里。萬政認得是趙雲，不敢前進。雲等得天色黃 昏，方纔撥回馬緩緩而退。郭淮兵到，萬政言趙雲英勇如舊，因此不敢近前。淮傳令教 軍急趕，政令壯士數百騎趕來。行至一大林，忽聽得背後大喝一聲曰：「趙子龍在此！ 」驚得魏兵落馬者百餘人，餘者皆越嶺而去。</p><p class=" stretch-last-line ">萬政勉強來敵，被雲一箭射中盔纓，驚跌於澗中。雲以槍指之曰：「吾饒汝性命回 去！快教郭淮趕來！萬政脫命而回。雲護送車仗人馬，望漢中而去，沿途並無遺失。曹</p></div> </div>