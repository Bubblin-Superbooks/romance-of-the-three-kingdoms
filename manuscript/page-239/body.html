<div class="leaf "><div class="inner justify"><p class="no-indent  ">可修書告急於呂布。」張飛曰：「那廝如何肯來！」玄德曰：「乾之言善。」送修書與 呂布。書略曰。伏自將軍垂念，今備於小沛容身，實拜雲天之德。今袁術欲報私讎，遣 紀靈領兵到縣，亡在旦夕，非將軍莫能救。望驅一旅之師，以救倒懸之急，幸甚幸甚！</p><p>呂布看了書，與陳宮計議曰：「前者袁術送糧致書，蓋欲使我不救玄德也。今玄德 又來求救，吾想玄德屯軍小沛，未必遂能為我害；若袁術併了玄德，則北連泰山諸將以 圖我，我不能安枕矣；不若救玄德。」遂點兵啟程。</p><p class=" stretch-last-line ">卻說紀靈起兵長驅大進，已到沛縣東南，劄下營寨。晝列旌旗，遮映山川；夜設火 鼓，震崩天地，玄德縣中，止有五千餘人，也只得勉強領兵出縣，布陣安營。忽報呂布 引軍離縣一里，西南上劄下營寨。紀靈知呂布領兵來救劉備，急令人致書於呂布，責其</p></div> </div>