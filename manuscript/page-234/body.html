<div class="leaf "><div class="inner justify"><p class="no-indent  ">足？既得吳郡，而又強併吾界！今日特與嚴氏報讎！」</p><p>孫策大怒，正待交戰，太史慈早出。王朗拍馬舞刀，與慈戰。不數合朗將周昕，殺 出助戰；孫策陣中黃蓋，飛馬接住周昕交鋒。兩下鼓聲大震，互相鏖戰。忽王朗陣後先 亂，一彪軍從背後抄來。朗大驚，急回馬來迎：原來是周瑜與程普引軍刺斜殺來，前後 來攻。王朗寡不敵眾，與白虎，周昕，殺條血路，走入城中；拽起弔橋，堅閉城門。</p><p>孫策大軍乘勢趕到城下，分布眾軍，四門攻打。王朗在城中見孫策攻城甚急，欲再 出兵決一死戰。嚴白虎曰：「孫策兵勢甚大，足下只宜深溝高壘，堅壁勿出。不消一月 ，彼軍糧盡，自然退走。那時乘虛掩之，可不戰而破也。」朗依其議，乃固守會稽城而 不出。</p><p class=" stretch-last-line ">孫策一連攻了數日，不能成功，乃與眾將計議。孫靜曰：「王朗負固守城，難可卒</p></div> </div>