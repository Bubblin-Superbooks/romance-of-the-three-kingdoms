<div class="leaf "><div class="inner justify"><p class="no-indent  ">張翼德大戰張郃，人皆驚懼。吾今日見之，方知其勇也。若留下此人，必為蜀中之害。 吾當除之。」遂收兵回營。</p><p>卻說司馬懿引兵布成陣勢，只待蜀兵亂動，一齊攻之。忽見張郃、戴陵狼狽而來， 告曰：「孔明先如此提防，因此大敗而歸。」懿大驚曰：「孔明真神人也！不如且退。 」即傳令教大軍盡回本寨，堅守不出。</p><p>且說孔明大勝，所得器械、馬匹，不計其數，乃引大軍回寨。每日令魏延挑戰，魏 兵不出。一連半月，不曾交戰。孔明正在帳中議事，忽報天子使侍中費禕齊詔至。孔明 接入營中，焚香禮畢，開詔讀曰：</p><p class=" stretch-last-line ">街亭之失，咎由馬謖﹔而君引愆，深自貶抑。重違君意，聽順所守。前年耀師，馘 斬王雙﹔今歲爰征，郭淮遁走﹔降集氐、羌，復興二郡：威震凶暴，功勛顯然。方今天</p></div> </div>