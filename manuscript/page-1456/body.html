<div class="leaf "><div class="inner justify"><p class="no-indent  ">未嘗言老。今臨陣之日，先生在後；飲酒之日，先生在前；何謂不養老也？」張昭無言 可答，只得強飲。權因此愛之，故命撫太子。張昭左佐吳王，位列三公之上，故以其子 張休為太子右弼。又以顧雍為丞相，陸遜為上將軍，輔太子守武昌。</p><p>權復還建業。群臣共議伐魏之策。張昭奏曰：「陛下初登寶位，為未可動兵。只宜 修文偃武，增設學校，以安民心；緩緩圖也。」</p><p class=" stretch-last-line ">權從其言，即令使命星夜入川，來見後主。禮畢，細奏其事。後主聞知，遂與群臣 商議。眾議皆謂孫權僭越，宜絕其盟好。蔣琬曰：「可令人問於丞相。」後主即遣使到 漢中問孔明。孔明曰：「可令人齎禮物入吳作賀，乞遣陸遜興師伐魏。魏必令司馬懿拒 之。懿若南拒東吳，我再出祁山，長安可圖也。」後主依言，遂令太尉楊震，將名馬玉</p></div> </div>