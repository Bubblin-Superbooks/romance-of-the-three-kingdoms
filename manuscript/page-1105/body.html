<div class="leaf "><div class="inner justify"><p class="no-indent  ">魏王厚恩，豈肯屈節於人！」遂親斬董衡，董超於前，厲聲曰：「再說降者，以此二人 為例！」於是眾皆奮力禦敵。自平明戰至日中，勇力倍增。關公催四面急攻，矢石如雨 。德令軍士用短兵接戰。德回顧成何曰：「吾聞『勇將不怯死以苟免，壯士不毀節以求 生。』今日乃我死日也。汝可努力死戰。」</p><p class=" stretch-last-line ">成何依令向前，被關公一箭射落水中。眾軍皆降，止有龐德一人力戰。正遇荊州數 十人，駕小船近堤來，德提刀飛身一躍，早上小船，立殺十餘人，餘皆棄船赴水逃命。 龐德一手提刀，一手使短棹，欲向樊城而走。只見上流頭，一將撐大筏而至，將小船撞 翻，龐德落於水中。船上那將跳下水去，生擒龐德上船。眾視之，擒龐德者，乃周倉也 。倉素知水性，又在荊州住了數年，愈加慣熟；更兼力大，因此擒了龐德。于禁所領七 軍，皆死於水中。其會水者料無去路，亦俱投降。後人有詩曰：夜半征鼙響震天，襄樊</p></div> </div>