<div class="leaf "><div class="inner justify"><p class="no-indent  ">光中見姜維在城下挺鎗勒馬，大叫曰：「請夏侯都督答話！」夏侯楙與馬遵等皆到城上 ；見姜維耀武揚威，大叫曰：「我為都督而降，都督何背前言？」楙曰：「汝受魏恩， 何故降蜀？有何前言耶？」維應曰：「汝寫書教我降蜀，何出此言？汝欲脫身，卻將我 陷了！我今降蜀，加為上將，安有還魏之理？」言訖，驅兵打城，至曉方退，原來夜間 假妝姜維者，乃孔明之計，令部卒形貌相似者，假扮姜維攻城，因火光之中，不辨真偽 。</p><p class=" stretch-last-line ">孔明卻引兵來攻冀城。城中糧少，軍食不敷。姜維在城上，見蜀軍大車小輛，搬運 糧草，入魏延寨中去了，姜維引三千兵出城，逕來劫糧。蜀兵盡棄了糧車，尋路而走。 姜維奪得糧草，欲要入城，忽然一彪軍攔住，為首蜀將張翼也。二將交鋒，戰不數合， 王平引一軍又到，兩下夾攻。維力窮抵敵不住，奪路歸城；城上早插蜀兵旗號：原來已</p></div> </div>