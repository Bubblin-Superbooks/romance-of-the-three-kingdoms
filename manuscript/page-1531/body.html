<div class="leaf "><div class="inner justify"><p>司馬懿看畢，心中大怒;乃佯笑曰：「孔明視我為婦人耶？」即受之，令重待來使 。懿問日：「孔明寢食及事之煩簡若何？」使者曰：「丞相夙興夜寐，罰二十以上皆親 覽焉。所啖之食，日不過數升。」懿顧謂諸將曰：「孔明食少事煩，其能久乎！」</p><p>使者辭去，回到五丈原，見了孔明，具說：「司馬懿受了巾幗女衣，看了書札，並 不嗔怒，只問丞相寢食及事之煩簡，絕不提起軍旅之事。某如此應對，彼言『食少事煩 ,豈能長久？』」孔明歎曰：「彼深知我也！」</p><p class=" stretch-last-line ">主簿楊顒曰：「某見丞相常自校簿書，竊以為不必。夫為治有體，上下不可相侵。 譬之治家之道，必使僕擲執耕，婢曲爨，私業無曠，所求皆足，其家立從容自在，高枕 飲食而已，若皆身親其事，將形疲神困，終無一成。豈其智之不如婢僕哉？失為家主之</p></div> </div>