<div class="leaf "><div class="inner justify"><p>亂賊誣伊尹，奸臣充霍光。可憐聰明主，不得蒞朝堂。</p><p>孫綝遣宗正孫楷、中書郎董朝，往虎林迎請瑯琊王孫休為君。休字子烈，乃孫權第 六子也；在虎林夜夢乘龍上天，回顧不見龍尾，失驚而覺。次日，孫楷、董朝至，拜請 回都。行至曲阿，有一老人，自稱姓于，名休，叩頭言曰：「事久必變，願殿下速行。 」</p><p>休謝之。行至布塞亭，孫思將軍駕來迎。休不敢乘輦，乃坐小車而入。百官拜謁道 傍，休慌忙下車答禮。孫綝出，令扶起，請入大殿，升御座即天子位。休再三謙讓，方 受玉璽。文官武將朝賀已畢，大赦天下，改元永安元年；封孫綝為丞相、荊州牧；多官 各有封賞；又封兄之子孫皓為烏程侯。孫琳一門五侯，皆典禁兵，權傾人主。吳主孫休 ，恐其內變，陽示恩寵，內實防之。綝驕橫愈甚。</p></div> </div>