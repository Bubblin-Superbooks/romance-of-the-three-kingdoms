<div class="leaf "><div class="inner justify"><p class="no-indent  ">城，以決一戰。」劉表許之。</p><p>蔡瑁引軍萬餘，出襄陽城外，於峴山布陣。孫堅將得勝之兵，長驅大進。蔡瑁出馬 。堅曰：「此人是劉表後妻之兄也，誰與吾擒之？」程普挺鐵脊矛出馬，與蔡瑁交戰。 不到數合，蔡瑁敗走。堅驅大軍，殺得尸橫遍野。蔡瑁逃入襄陽。蒯良言瑁不聽良策， 以致大敗，按軍法當斬。劉表以新娶其妹，不肯加刑。</p><p>卻說孫堅分兵四面，圍住襄陽攻打。忽一日，狂風驟起，將中軍帥字旗竿吹折。韓 當曰：「此非吉兆，可暫班師。」堅曰：「吾屢戰屢勝，取襄陽只在旦夕；豈可因風折 旗竿，遽爾罷兵！」遂不聽韓當之言，攻城愈急。蒯良謂劉表曰：「某夜觀天象，見一 將星欲墜。以分野度之，當應在孫堅。主公可速致書袁紹，求其相助。」</p><p class=" stretch-last-line ">劉表寫書，問誰敢突圍而出。健將呂公，應聲願往。蒯良曰：「汝既敢去，可聽吾</p></div> </div>