<div class="leaf "><div class="inner justify"><p class="no-indent  ">此感關公之事，驚訝不已。忽報張昭自建業而來。權君入問之。昭曰：「今主公損了關 公父子，江東禍不遠矣。此人與劉備桃園結義之時，誓同生死。今劉備已有兩川之兵； 更兼諸葛亮之謀，張、黃、馬、趙之勇；備若知雲長父子遇害，必起傾國之兵，奮力報 讎：恐東吳難與敵也。」</p><p>權聞之大驚，跌足曰：「孤失計較也！似此如之奈何？」昭曰：「主公勿憂，某有 一計，令西蜀之兵不犯東吳，荊州如磐石之安。」權問何計。昭曰：「今曹操擁百萬之 眾，虎視華夏，劉備急欲報讎，必與操約和。若二處連兵而來，東吳危矣；不如先遣人 將關公首級，轉送與曹操，明教劉備知是操之所使，必痛恨於操。西蜀之兵，不向吳而 向魏矣。吾乃觀其勝負，於中取事：此為上策。」</p><p class=" stretch-last-line ">權從其言，隨遣使者以木匣盛關公首級，星夜送與曹操。時操從摩陂班師回洛陽，</p></div> </div>