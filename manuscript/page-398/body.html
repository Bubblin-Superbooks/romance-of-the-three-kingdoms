<div class="leaf "><div class="inner justify"><p class="no-indent  ">金挂印，財賄不足以動其心，爵祿不足以移其志，此等人吾深敬之。想他去此不遠，我 一發結識他做個人情。汝可先去請住他，待我與他送行，更以路費征袍贈之，使為後日 記念。」張遼領命，單騎先往。曹操引數十騎隨後而來。</p><p>卻說雲長所騎赤馬，日行千里，本是趕不上；因欲護送車仗，不敢縱馬，按轡徐行 。忽聽背後有人大叫：「雲長且慢行！」回頭視之，見張遼拍馬而至。關公教車仗從人 ，只管望大路緊行；自己勒住赤兔馬，按定青龍刀，問曰：「文遠莫非欲追我回乎？」 遼曰：「非也。丞相知兄遠行，欲來相送，特先使我請住台駕，別無他意。」關公曰： 「便是丞相鐵騎來，吾願決一死戰！」遂立馬於橋上望之。見曹操引數十騎，飛奔前來 ；背後乃是許褚，徐晃，于禁，李典之輩。</p><p class=" stretch-last-line ">操見關公橫刀立馬於橋上，令諸將勒住馬匹，左右排開。關公見眾人手中皆無軍器</p></div> </div>