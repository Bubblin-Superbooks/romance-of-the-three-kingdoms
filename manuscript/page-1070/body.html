<div class="leaf "><div class="inner justify"><p class="no-indent  ">褒貶，只取筆於門上書一「活」字而去。人皆不曉其意。脩曰：「『門』內添『活』字 ，乃『闊』字也。丞相嫌園門闊耳。」於是再築牆圍。改造停當，又請操觀之。操大喜 ，問曰：「誰知吾意？」左右曰：「楊脩也。」操雖稱美，心甚忌之。</p><p>又一日，塞北送酥一盒至。操自寫「一合酥」三字於盒上，置之案頭。修入見之， 竟取匙與眾分食訖。操問其故，脩答曰：「盒上明書『一人一口酥，』豈敢違丞相之命 乎？」操雖喜笑，而心惡之。</p><p class=" stretch-last-line ">操恐人暗中謀害己身，常分付左右：「吾夢中好殺人；凡吾睡著，汝等切勿近前。 」一日，晝寢帳中，落被於地。一近侍慌取覆蓋。操躍起拔劍斬之，復上床睡；半晌而 起，佯驚問：「何人殺吾近侍？」眾以實對。操痛哭，命厚葬之。人皆以為操果夢中殺</p></div> </div>