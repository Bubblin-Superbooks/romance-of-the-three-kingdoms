<div class="leaf "><div class="inner justify"><p class="no-indent  ">朝廷之賊！」玄德曰：「吾乃大漢宗親，奉詔討賊。汝上弒母后，自立為王，僭用天子 鑾輿，非反而何？」</p><p>操怒，命徐晃出馬來戰。劉封出迎。交戰之時，玄德先走入陣。封敵晃不住，撥馬 便走。操下令：「捉得劉備，便為西川之王。」大軍一齊吶喊殺過陣來。蜀兵望漢水而 逃，盡棄營寨；馬匹軍器，丟滿道上。曹軍競相爭取。操急鳴金收軍。眾將曰：「某等 正待捉劉備，大王何故收軍？」操曰：「吾見蜀兵背漢水安營：其可疑一也；多棄馬匹 軍器，其可疑二也。可急退軍，休取衣物。」遂下令曰：「妄取一物者立斬。火速退兵 。」</p><p>曹兵方回頭時，孔明號旗舉起。玄德中軍領兵便出，黃忠左邊殺來，趙雲右邊殺來 。曹兵大潰而逃。孔明連夜追趕。操傳令軍回南鄭。只見五路火起。原來魏延，張飛， 得嚴顏代守閬中，分兵殺來，先得了南鄭。</p></div> </div>