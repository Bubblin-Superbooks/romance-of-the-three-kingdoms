<div class="leaf "><div class="inner justify"><p class="no-indent  ">放火；不問是誰，盡皆燒死！吾亦自引軍接應。」胡班領命，便點起軍士，密將乾柴引 火之物，搬於館驛門首，約時舉事。胡班尋思：「我久聞關雲長之名，不識如何模樣， 試往窺之。」乃至驛中，問驛吏曰：「關將軍在何處？」答曰：「正廳上觀書者是也。 」</p><p>胡班潛至廳前，見關公左手綽髯，於燈下几看書。班見了，失聲歎曰：「真天人也 ！」公問何人。胡班入拜曰：「滎陽太守部下從事胡班。」關公曰：「莫非許都城外胡 華之子否？」班曰：「然也。」公喚從者於行李中取書付班。班看畢，歎曰：「險些誤 殺忠良！」遂密告曰：「王植心懷不仁，欲害將軍，暗令人四面圍住館驛，約於三更放 火。今某當先去開了城門，將軍急收拾出城。」</p><p class=" stretch-last-line ">關公大驚，忙披挂提刀上馬，請二嫂上車，盡出館驛，果見軍士各執火把聽候。關</p></div> </div>