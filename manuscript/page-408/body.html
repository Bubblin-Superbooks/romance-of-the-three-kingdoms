<div class="leaf "><div class="inner justify"><p class="no-indent  ">！我與你無讎，如何令人放火燒我？」王植拍馬挺鎗，逕奔關公；被關公攔腰一刀，砍 為兩段。人馬都趕散。關公催車仗速行，於路感胡班不已。</p><p>行至滑州界首，有人報與劉延。延引數十騎，出郭而迎。關公馬上欠身而言曰：「 太守別來無恙！」延曰：「公今欲何往？」公曰：「辭了丞相，去尋吾兄。」延曰：「 玄德在袁紹處，紹乃丞相讎人，如何容公去？」公曰：「昔日曾言定來。」延曰：「今 黃河渡口關隘，夏侯惇部將秦琪據守。恐不容將軍過去。」公曰：「太守應付船隻，若 何？」延曰：「船隻雖有，不敢應付。」公曰：「我前者誅顏良，文醜，亦曾與足下解 厄。今日求一渡船而不與，何也？」延曰：「只恐夏侯惇知之，必然罪我。」</p><p class=" stretch-last-line ">關公知劉延無用之人，遂自催車仗前進。到黃河渡口，秦琪引軍出問來者何人？關</p></div> </div>