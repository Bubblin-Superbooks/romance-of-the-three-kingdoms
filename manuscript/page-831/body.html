<div class="leaf "><div class="inner justify"><p class="no-indent  ">。往日周公瑾多用其言，孔明亦深服其智。見在江南，何不重用？</p><p>權聞言大喜，便問此人姓名。肅曰：「此人乃襄陽人。姓龐，名統，字士元，道號 鳳雛先生。」權曰：「孤亦聞其名久矣。今既來此，可即請來相見。」於是魯肅邀請龐 統入見孫權，施禮畢。權見其人濃眉掀鼻，黑面短髯，形容古怪，心中不喜。乃問曰： 「公平生所學，以何為主？」統曰：「不必拘執，隨機應變。」權曰：「公之才學，比 公瑾何如？」統笑曰：「某之才學，與公瑾大不相同。」權平生最喜周瑜，見統輕之， 心中愈不樂，乃謂統曰：「公且退；待有用公之時，卻來相請。」</p><p class=" stretch-last-line ">統長歎一聲而出。魯肅曰：「主公何不用龐士元？」權曰：「狂士也，用之何益？ 」肅曰：「赤壁鏖兵之時，此人曾獻連環策，成第一公。主公想必知之。」權曰：「此</p></div> </div>