<div class="leaf "><div class="inner justify"><p class="no-indent  ">徐榮，轉身便走。榮搭上箭，射中操肩膊。操帶箭逃命，轉過山坡。兩個軍士伏於草中 ，見操馬來，二鎗齊發，操馬中鎗而倒。操翻身落馬，被二卒擒住。只見一將飛馬而來 ，揮刀砍死兩個步軍，下馬救起曹操。操視之，乃曹洪也。操曰：「吾死於此矣，賢弟 可速去！」洪曰：「公急上馬！洪願步行。」操曰：「賊兵趕上，汝將奈何？」洪曰： 「天下可無洪，不可無公。」操曰：「吾若再生，汝之力也。」操上馬，洪脫去衣甲， 拖刀跟馬而走。約走至四更餘，只見前面一條大河，阻住去路，後面喊聲漸近。操曰： 「命已至此，不得復活矣！」洪急扶操下馬，脫去袍鎧，負操渡水。纔過彼岸，追兵已 到，隔水放箭。操帶水而走。比及天明，又走三十餘里，土岡下少歇。忽然喊聲起處， 一彪人馬趕來，卻是徐榮從上流渡河來追。</p><p class=" stretch-last-line ">操正慌急問，只見夏侯惇、夏侯淵引十數騎飛至，大喝：「徐榮勿傷吾主！」徐榮</p></div> </div>