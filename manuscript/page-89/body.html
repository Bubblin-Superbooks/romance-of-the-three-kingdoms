<div class="leaf "><div class="inner justify"><p class="no-indent  ">「天下可無洪，不可無公。」操曰：「吾若再生，汝之力也。」操上馬，洪脫去衣甲， 拖刀跟馬而走。約走至四更餘，只見前面一條大河，阻住去路，後面喊聲漸近。操曰： 「命已至此，不得復活矣！」洪急扶操下馬，脫去袍鎧，負操渡水。纔過彼岸，追兵已 到，隔水放箭。操帶水而走。比及天明，又走三十餘里，土岡下少歇。忽然喊聲起處， 一彪人馬趕來，卻是徐榮從上流渡河來追。</p><p>操正慌急問，只見夏侯惇、夏侯淵引十數騎飛至，大喝：「徐榮勿傷吾主！」徐榮 便奔夏侯惇，惇挺鎗來迎。交馬數合，惇刺徐榮於馬下，殺散餘兵。隨後曹仁，李典， 樂進，各引兵尋到；見了曹操，憂喜交集；聚集殘兵五百餘人，同回河內。卓兵自往長 安。</p><p class=" stretch-last-line ">卻說眾諸侯分屯洛陽。孫堅救滅宮中餘火，屯兵城內，設帳於建章殿基上。堅令軍</p></div> </div>