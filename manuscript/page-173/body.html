<div class="leaf "><div class="inner justify"><p class="no-indent  ">州。荀彧入諫曰：「昔高祖保關中，光武據河內，皆深根固本，以正天下。進足以勝敵 ，退足以堅守，故雖有困，終濟大業。明公本首事兗州，且河、濟乃天下之要地，是亦 昔之關中、河內也。今若取徐州，多留兵則不足用，少留兵則呂布乘虛寇之，是無兗州 也。若徐州不得，明公安所歸乎？今陶謙雖死，已有劉備守之。徐州之民，既已服備， 必助備死戰。明公棄兗州面取徐州，是棄大而就小，去本而求末，以安而易危也：願熟 思之。」操曰：「今歲荒乏糧，軍士坐守於此，終非良策。」彧曰：「不如東略陳地， 使軍就食；汝南、潁川，黃巾餘黨何儀、黃劭等，劫掠州郡，多有金帛、糧食。此等賊 徒，又容易破。破而取其糧，以養三軍，朝廷喜，百姓悅，乃順天之事也。」</p><p class=" stretch-last-line ">操喜，從之，乃留夏侯惇、曹仁守鄄城等處，自引兵略陳地，次及汝、潁。黃巾何</p></div> </div>