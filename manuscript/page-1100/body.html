<div class="leaf "><div class="inner justify"><p class="no-indent  ">！」縱馬舞刀，來取龐德。德輪刀來迎。二將戰有百餘合，精神倍長。兩軍各看得癡呆 了。魏軍恐龐德有失，急令鳴金收軍，關平恐父年老，亦急鳴金。二將各退。龐德歸寨 ，對眾曰：「人言關公英雄，今日方信也。」</p><p>正言間，于禁至。相見畢，禁曰：「聞將軍戰關公，百合之上，未得便宜，何不且 退軍避之？」德奮然曰：「魏王命將軍為大將，何太弱也？吾來日與關某共決一死，誓 不退避！」禁不敢阻而回。</p><p class=" stretch-last-line ">卻說關公回寨，謂關平曰：「龐德刀法慣熟，真吾敵手。」平曰：「俗云：『初生 之犢不懼虎。』父親縱然斬了此人，只是西羌一小卒耳；倘有疏虞，非所以重伯父之託 也。」關公曰：「吾不殺此人，何以雪恨？吾意已決，再勿多言！」次日，上馬引兵前 進。龐德亦引兵來迎，兩陣對圓，二將齊出，更不打話，出馬交鋒。鬥至五十餘合，龐</p></div> </div>