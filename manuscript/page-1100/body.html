<div class="leaf "><div class="inner justify"><p class="no-indent  ">汝耶！」罵不絕口。公大怒，喝令刀斧手推出斬之。德引頸受刑。關公憐而葬之。於是 乘水勢未退，復上戰船，引大小將校來攻樊城。</p><p>卻說樊城周圍，白浪滔天，水勢益甚；城垣漸漸浸塌，男女擔土搬磚，填塞不住。 曹軍眾將，無不喪膽，慌忙來告曹仁。仁曰：「今日之危，非力可救；可趁敵軍未至， 乘舟夜走；雖然失城，尚可全身。」</p><p>正商議。方欲備船出走，滿寵諫曰：「不可。山水驟至，豈能長存？不旬日即當自 退。關公雖未攻城，已遣別將在郟下。其所以不敢輕進者，慮吾軍襲其後也。今若棄城 而去，黃河以南，非國家所有矣。願將軍固守此城，以為保障。」</p><p class=" stretch-last-line ">仁拱手稱謝曰：「非伯寧之教，幾誤大事。」乃自騎白馬上城，聚眾將發誓曰：「 吾受魏王命，保守此城；但有言棄城而去者斬！」諸將皆曰：「某等願以死據守！」仁</p></div> </div>