<div class="leaf "><div class="inner justify"><p>晉國規模如魏王，陳留蹤跡似山陽。重行受禪臺前事，回首當年止自傷。</p><p>晉帝司馬炎，追諡司馬懿為宣帝，伯父司馬師為景帝，父司馬昭為文帝，立七廟以 光祖宗。那七廟？漢征西將軍司馬鈞，鈞生豫章太守司馬亮，亮生潁川太守司馬雋，雋 生京兆尹司馬防，防生宣帝司馬懿，懿生景帝司馬師，文帝司馬昭；是為七廟也。大事 已定，每日設朝計議伐吳之策。正是：漢家城郭已非舊，吳國江山將復更。未知怎生伐 吳，且看下文分解。</p><p>第一二○回：薦杜預老將獻新謀，降孫皓三分歸一統</p><p class=" stretch-last-line ">卻說吳主孫休，聞司馬炎已篡魏，知其必將伐吳，憂慮成疾，臥床不起，乃召丞相 濮陽興入宮中，令太子孫（上雨下單）出拜。吳主把興臂，手指（上雨下單）而卒。興 出與群臣商議，欲立太子孫（上雨下單）為君。左典軍萬彧曰：「（上雨下單）幼不能</p></div> </div>