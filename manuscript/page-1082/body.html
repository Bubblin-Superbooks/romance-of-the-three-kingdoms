<div class="leaf "><div class="inner justify"><p class="no-indent  ">，先進位漢中王，然後表奏天子，未為遲也。」</p><p>玄德再三推遲不過，只得依允。建安二十四年秋七月，築壇於沔陽，方圓九里，分 布五方，各設旌旗儀仗。群臣皆依次序排列。許靖、法正請玄德登壇，進冠冕璽綬訖， 面南而坐，受文武官員拜賀為漢中王。子劉禪立為王世子。封許靖為太傅，法正為尚書 令。諸葛亮為軍師，總理軍國重事。封關羽、張飛、趙雲、馬超、黃忠為五虎大將軍； 魏延為漢中太守。其餘各擬功勳定爵。</p><p>玄德既為漢中王，遂修表一道，差人齎赴許都。表曰：</p><p>備以具臣之才，荷上將之任，總督三軍，奉辭於外；不能掃除寇難，靖匡王室，久 使陛下聖教陵遲；六合之內，否而未泰，惟憂反側，疢如疾首。</p><p class=" stretch-last-line ">曩者，董卓造為亂階，自是之後，群凶縱橫，殘剝海內。賴陛下聖德威臨，人臣同</p></div> </div>