<div class="leaf "><div class="inner justify"><p class="no-indent  ">那「五虎將」。詩曰：「關、張、趙、馬、黃是也。」雲長怒曰：「翼德吾弟也；孟起 世代名家；子龍久隨吾兄，即吾弟也：位與吾相並，可也。黃忠何等人，敢與吾同列！ 大丈夫終不與老卒為伍！」遂不肯受印。</p><p>詩笑曰：「將軍差矣。昔蕭何、曹參，與高祖同舉大事，最為親近，而韓信乃楚之 亡將也；然信立位為王，居蕭、曹之上，未聞蕭、曹以此為怨。今漢中王雖有『五虎將 』之封，而與將軍有兄弟之義，視同一體。將軍即漢中王，漢中王即將軍也。豈與諸人 等哉？將軍受漢中王厚恩，當與同休戚，共禍福，不宜計較官號之高下。願將軍熟思之 。」</p><p>雲長大悟，乃再拜曰：「某之不明，非足下見教，幾誤大事。」即拜受印綬。費詩 方出王，令雲長領兵取樊城。雲長領命，即時便差傅士仁、糜芳二人為先鋒，先引一軍 於荊州城外屯紮；一面設宴城中，款待費詩。</p></div> </div>