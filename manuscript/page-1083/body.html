<div class="leaf "><div class="inner justify"><p>飲至二更，忽報城外寨中火起。雲長即披挂上馬，出城看時，乃是傅士仁、糜芳飲 酒，帳遺火，燒著火砲，滿營撼動，把軍器糧草，盡皆燒燬。雲長引兵救撲，至四更方 纔火滅。</p><p>雲長入城，召傅士仁、糜芳，責之曰：「吾令汝二人作先鋒，不曾出師，先將許多 軍器糧草燒燬，火砲打死本部軍馬；如此誤事，要你二人何用！」叱令斬之。費詩告曰 ：「未曾出師，先斬大將，於軍不利。可暫免其罪。」雲長怒氣不息，叱二人曰：「吾 不看費司馬之面，必斬汝二人之首！」乃喚武士各杖四十，摘去先鋒印綬，罰糜芳守南 郡，傅士仁守公安；且曰：「吾若得勝回來之日，稍有差池，二罪俱罰！」</p><p class=" stretch-last-line ">二人滿面羞慚，喏喏而去。雲長便令廖化為先鋒，關平為副將，自總中軍，馬良、 伊籍為參軍，一同征進。先是有胡華之子胡班，到荊州來降投關公；公念其舊日相救之</p></div> </div>