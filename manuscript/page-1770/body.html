<div class="leaf "><div class="inner justify"><p class="no-indent  ">，被伏兵捉住，縛見杜預。預曰：「留之無用！」叱令武士斬之。遂得江陵。</p><p>於是沅、湘一帶，直抵黃州諸郡，守令皆望風齎印而降。預令人持節安撫，秋毫無 犯，遂進兵攻武昌。武昌亦降。杜預軍威大振，遂大會諸將，共議取建業之策。胡奮曰 ：「百年之寇，未可盡服；方今春水泛漲，難以久住。可俟來春，更為大舉。」預曰： 「昔樂毅濟西一戰，而併強齊；今兵威大震，如破竹之勢，數節之後，皆迎刃而解，無 復有著手處也。」遂馳檄約會諸將，一齊進兵，攻取建業。</p><p class=" stretch-last-line ">時龍驤將軍王濬率水兵順流而下。前哨報說：「吳人造鐵索，沿江橫截；又以鐵錐 置於水中為準備。」濬大笑，遂造大筏數十萬，上縛草為人，披甲執仗，立於週圍，順 水放下。吳兵見之，以為活人，望風先走，暗錐著筏，盡提而去。又於筏上作火炬，長</p></div> </div>