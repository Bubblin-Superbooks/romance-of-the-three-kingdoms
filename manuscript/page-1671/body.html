<div class="leaf "><div class="inner justify"><p>尚書桓懿大怒，從班部中挺然而出，指孫綝大罵曰：「今上乃聰明之主，汝何敢出 此亂言！吾寧死不從賊臣之命。」琳大怒，自拔劍斬之，即入內指吳王孫亮罵曰：「無 道昏君，本當誅戳，以謝天下！看先帝之面，廢汝為會稽王，吾自選有德者立之！」叱 中書郎李崇奪其印綬，令鄧程收之。亮大哭而去。後人有詩歎曰：</p><p>亂賊誣伊尹，奸臣充霍光。可憐聰明主，不得蒞朝堂。</p><p>孫綝遣宗正孫楷、中書郎董朝，往虎林迎請瑯琊王孫休為君。休字子烈，乃孫權第 六子也；在虎林夜夢乘龍上天，回顧不見龍尾，失驚而覺。次日，孫楷、董朝至，拜請 回都。行至曲阿，有一老人，自稱姓于，名休，叩頭言曰：「事久必變，願殿下速行。 」</p><p class=" stretch-last-line ">休謝之。行至布塞亭，孫思將軍駕來迎。休不敢乘輦，乃坐小車而入。百官拜謁道</p></div> </div>