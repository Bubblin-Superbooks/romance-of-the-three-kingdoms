<div class="leaf "><div class="inner justify"><p>長史綏軍將軍臣楊儀，誠惶誠恐，頓首謹表：丞相臨終，將大事委於臣，照依舊制 不敢變更，使魏延斷後，姜維次之。今魏延不遵丞相遺語，自提本部人馬.先入漢中， 放火燒斷棧道，劫丞相靈車，謀為不軌。變起倉卒，謹飛章奏聞。</p><p class=" stretch-last-line ">太后聽畢，問：「卿等所見若何？」蔣琬奏曰：「以臣愚見：楊儀為人雖稟性過急 ，不能容物，至於籌度糧草，參贊軍機，與丞相辦事多時，今丞相臨終，委以大事，決 非背反之人。魏延平日恃功務高，人皆下之。儀獨不假借，延心懷恨。今見儀總兵，心 中不服，故燒棧道，斷其歸路，又誣奏而圖陷害。臣願將全家良賤，保楊儀不反，實不 敢保魏延。」董允亦奏曰：「魏延自恃功高，常有不平之心，口出怨言。向所以不即反 者，懼丞相耳。今丞相新亡，乘機為亂，勢所必然。若楊儀才幹敏達，為丞相所任用， 必不背反。」後主曰：「若魏延果反，當用何策禦之？」蔣琬曰：「丞相素疑此人，必</p></div> </div>