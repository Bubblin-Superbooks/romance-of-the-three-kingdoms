<div class="leaf "><div class="inner justify"><p class="no-indent  ">日出獵之情。」來人領諾，攜酒而去。左右問抗曰：「將軍以酒與彼，有何主意？」抗 曰：「彼既施德於我，我豈得無以酬之？」眾皆愕然。</p><p>卻說來人回見羊祜，以抗所問，並奉酒事，一一陳告。祜笑曰：「彼亦知吾能飲乎 ？」遂命開壺取飲。部將陳元曰：「其中恐有奸詐，都督且宜慢飲。」祜笑曰：「抗非 毒人者也，不必疑慮。」竟傾壺飲之。自是使人通問，常相往來。</p><p>一日，抗遣人候祜。祜問曰：「陸將軍安否？」來人曰：「主帥臥病數日未出。」 祜曰：「料彼之病，與我相同。吾已合成熟藥在此，可送與服之。」來人持藥回見抗。 眾將曰：「羊祜乃是吾敵也，此藥必非良藥。」抗曰：「豈有酖人羊叔子哉？汝眾人勿 疑。」遂服之。次日病癒，眾將皆拜賀。抗曰：「彼專以德，我專以暴，是彼將不戰而 服我也。今宜各保疆界而已，無求細利。」</p></div> </div>