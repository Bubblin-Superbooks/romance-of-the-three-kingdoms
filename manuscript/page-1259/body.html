<div class="leaf "><div class="inner justify"><p class="no-indent  ">至宮門前，只見兩行武士，威風凜凜，各持鋼刀、大斧、長劍、短戟，直列至殿前。芝 曉其意，並無懼色，昂然而行。至殿前，又見鼎鑊內熱油正沸。左右武士以目視之，芝 但微微而笑。近臣引至簾前，鄧芝長揖不拜。</p><p>權令捲起珠簾，大喝曰：「何不拜！」芝昂然而答曰：「上國天使，不拜小邦之主 。」權大怒曰：「汝不自料，欲掉三寸之舌，效酈生說齊乎？可速入油鼎！」芝大笑曰 ：「人皆言東吳多賢，誰想懼一儒生！」權轉怒曰：「孤何懼爾一匹夫耶？」芝曰：「 既不懼鄧伯苗，何愁來說汝等也？」權曰：「爾欲為諸葛亮作說客，來說孤絕魏向蜀， 是否？」芝曰：「吾乃蜀中一儒生，特為吳國利害而來。乃設兵陳鼎，以拒一使，何其 局量之不能容物耶？」</p><p class=" stretch-last-line ">權聞言惶愧，即叱退武士，命芝上殿，賜坐而問曰：「吳、魏之利害若何？願先生</p></div> </div>