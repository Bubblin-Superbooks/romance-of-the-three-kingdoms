<div class="leaf "><div class="inner justify"><p class="no-indent  ">不果，遂使操窮凶極逆。主后戮殺，皇子鴆害。雖糾合同盟，念在奮力；懦弱不武。歷 年未效。常恐殞越，辜負國恩；寤寐永歎，夕惕若厲。</p><p>今臣群僚，以為在昔虞書，敦敘九族，庶明勵冀，帝王相傳，此道不廢。周監二代 ，並建諸姬，實賴普、鄭夾輔之力。高祖龍興，尊王之弟，大啟九國，卒斬諸呂，以安 大宗。今操惡直醜正，實繁有徒，包藏禍心，篡盜已顯；既宗室微弱，帝族無位，斟酌 古式，依假權宜：上臣為大司馬漢中王。</p><p>臣伏自三省，受國厚恩，荷任一方，陳力未效，所獲已過，不宜復忝高位，以重罪 謗。群僚見逼，迫臣以義。臣退惟寇賊不梟，國難未已；宗廟傾危，社稷將墜；誠臣憂 心碎首之日。若應權通變，以寧靜聖朝，雖赴水火，所不得辭。輒順眾議，拜受印璽， 以崇國威。</p><p class=" stretch-last-line ">仰惟爵號，位高寵厚；俯思報效。憂深責重；驚怖惕息，如臨於谷，敢不盡力輸誠</p></div> </div>