<div class="leaf "><div class="inner justify"><p class="no-indent  ">，只聽得金鼓齊鳴，一枝兵擺開，旗上大書「隴西太守牽弘」字樣。維笑曰：「此等鼠 輩，非吾敵手！」遂催兵追之。又趕到十里，卻遇鄧艾領兵殺到。兩軍混戰。維抖擻精 神，與艾戰有十餘合，不分勝負，後面鑼鼓又鳴。維急退時，後軍報說：「甘松諸寨， 盡被金城太守楊欣燒燬了。」</p><p>維大驚，急令副將虛立旗號，與鄧艾相拒，維自撤後軍，星夜來救甘松，正遇楊欣 。欣不敢交戰，望山路而走。維隨後趕來。將至山巖下，巖上木石如雨，維不能前進。 比及回到半路，蜀兵已被鄧艾殺敗，魏兵大隊而來，將姜維圍住。維引眾騎殺出重圍， 奔入大寨，堅守以待救兵。忽然流星馬到，報說：「鐘會打破陽平關，守將蔣舒歸降， 傅僉戰死，漢中已屬魏矣。樂城守將王含，漢城守將蔣斌，知漢中已矢，亦開門而降。 胡濟抵敵不住，逃回成都求援去了。」</p></div> </div>