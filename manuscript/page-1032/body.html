<div class="leaf "><div class="inner justify"><p class="no-indent  ">門。城中但聞人叫：「殺盡曹賊，以扶漢室！」</p><p>原來夏侯惇奉曹操命，巡警許昌，領三萬軍，離城五里屯紮；是夜遙望見城中火起 ，便領大軍前來，圍住許都，使一枝軍入城接應。曹休直混殺至天明。耿紀，韋晃等無 人相助。人報金褘，二吉皆被殺死。耿紀，韋晃，奪路殺出城門，正遇夏侯惇大軍圍住 ，活捉去了。手下百餘人皆被殺。夏侯惇入城，救滅遺火，盡收五人老小宗族，使人飛 報曹操。操傳令教將耿，韋二人，及五家宗族老小，皆斬於市，並將在朝大小百官，盡 拏解鄴郡，聽侯發落。</p><p>夏侯惇押耿，韋二人至市曹。耿紀厲聲大叫曰：「曹阿瞞，吾生不能殺汝，死當作 厲鬼以擊賊！」劊子手以刀搠其口，流血滿地，大罵不絕而死。韋晃以面頰頓地曰：「 可恨！可恨！」咬牙皆碎而死。後人有詩讚曰：耿紀精忠韋晃賢，各持空手欲扶天。誰 知漢祚相將盡，恨滿心胸喪九泉。</p></div> </div>