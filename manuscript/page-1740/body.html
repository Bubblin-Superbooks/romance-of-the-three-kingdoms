<div class="leaf "><div class="inner justify"><p>艾銜命西征，元惡既服，當權宜行事，以安初附。若待國命，則往復道途，延引日 月。春秋之義，大夫出疆，有可以安社稷，利國家，專之可也。今吳未賓，勢與蜀連， 不可拘常以失事機。兵法進不求名，退不避罪。艾雖無古人之節，終不自嫌，以損於國 也。先此申狀，見可施行。</p><p>司馬昭看畢大驚，慌與賈充計議曰：「鄧艾恃功而驕，任意行事，反形露矣﹔如之 奈何？」賈充曰：「主公何不封鍾會以制之？」昭從其議，遣使齎詔封會為司徒，就令 衛瓘監督兩路軍馬，以手書付瓘，使與會伺察鄧艾，以防其變。會接讀詔書，詔曰：</p><p>鎮西將軍鍾會，所向無敵，前無強梁，節制眾城，網羅迸逸；蜀之豪帥，面縛歸命 ；謀無遺策，舉無廢功；其以會為司徒，進封縣侯，增邑萬戶，封子二人亭侯，邑各千 戶。</p><p class=" stretch-last-line ">鍾會既受封，即請姜維計議曰：「鄧艾功在吾之上，又封太尉之職；今司馬公疑艾</p></div> </div>