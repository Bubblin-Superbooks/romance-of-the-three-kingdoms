<div class="leaf "><div class="inner justify"><p class="no-indent  ">大喜，就城上設弓弩數百。軍士晝夜防護，不敢懈怠。老幼居民，擔土石填塞城垣。旬 日之內，水勢漸退。</p><p>關公自擒魏將于禁等，威震天下，無不驚駭。忽次子關興來寨內省親。公就令興齎
諸官立功文書去成都見漢中王，各求陞遷。興拜辭父親，逕投成都去訖。
 卻說關公分兵一半，直抵郟下。公自領兵四面攻打樊城。當日關公自到北門，立馬
揚鞭，指而問曰：「汝等鼠輩，不早來降，更待何時？」
　　正言間，曹仁在敵樓上，見關公身上止披掩心甲，斜袒著綠袍，乃急招五百弓弩手 ，一齊放箭。公急勒馬回時，右臂上中一弩箭，翻身落馬。正是：水裏七軍方喪膽，城 中一箭忽傷身。未知關公性命如何，且看下文分解。</p><p>第七十五回：關雲長刮骨療毒，呂子明白衣渡江</p><p class=" stretch-last-line ">卻說曹仁見關公落馬，即引兵衝出城來；被關平一陣殺回，救關公歸寨，拔出臂箭</p></div> </div>