<div class="leaf "><div class="inner justify"><p class="no-indent  ">德撥回馬拖刀而走。關公從後追趕。關平恐有疏失，亦隨後趕去。關公口中大罵：「龐 賊欲使拖刀計，吾豈懼汝？」</p><p>原來龐德虛作拖刀勢，卻把刀就鞍★（左革右喬）挂住，偷拽雕弓，搭上箭，射將 來。關平眼快，見龐德拽弓，大叫：「賊將休放冷箭！」關公急睜眼看時，弓弦響處， 箭早到來；躲閃不及，正中左臂。關平馬到，救父回營。龐德勒回馬掄刀趕來，忽聽得 本營鑼聲大震。德恐後軍有失，急勒馬回。原來于禁見龐德射中關公，恐他成了大功， 滅禁威風，故鳴金收軍。</p><p>龐德回馬，問何故鳴金。于禁曰：「魏王有戒：關公智勇雙全。他雖中箭，只恐有 詐，故鳴金收軍。」德曰：「若不收軍，吾已斬了此人也。」禁曰：「緊行無好步，當 緩圖之。」龐德不知于禁之意，只懊悔不已。</p><p class=" stretch-last-line ">卻說關公回營，拔了箭頭。幸得箭射不深，用金瘡藥敷之。關公痛恨龐德，謂眾將</p></div> </div>