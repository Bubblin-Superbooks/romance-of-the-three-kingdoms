<div class="leaf "><div class="inner justify"><p class="no-indent  ">後人有詩歎曰：古峴相連紫翠堆，士元有宅傍山隈。兒童慣識呼鳩曲，閭巷曾聞展驥才 。預計三分平刻削，長軀萬里獨徘徊。誰知天狗流星墜，不使將軍衣錦回。先是東南有 童謠云：一鳳并一龍，相將到蜀中。纔到半路裡，鳳死落坡東。風送雨，雨送風，隆漢 興時蜀道通，─蜀道通時只有龍。</p><p>當日張任，射死龐統，漢軍擁塞，進退不得，死者大半。前軍飛報魏延。魏延忙勒 兵欲回，奈山路狹窄，廝殺不得。又被張任截斷歸路，在高阜處，用強弓硬弩射來，魏 延心慌。有新降蜀兵曰：「不如殺奔雒城下，取大路而進。」</p><p class=" stretch-last-line ">延從其言，當先開路，殺奔雒城來。塵埃起處，前面一軍殺至，乃雒城守將吳蘭， 雷同也；後面張任引兵追來。前後夾攻，把魏延圍在垓心。魏延死戰不能得脫。但見吳 蘭雷同後軍自亂，二將急回馬去救。魏延乘勢趕去，當先一將，舞拍馬，大叫：「文長</p></div> </div>