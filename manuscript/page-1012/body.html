<div class="leaf "><div class="inner justify"><p class="no-indent  ">引十萬兵到；一陣射退曹兵，乘勢登岸追殺曹兵，復奪戰馬數千匹，———曹兵傷者， 不計其數？大敗而回。—於亂軍中尋見陳武屍首。</p><p>孫權知陳武已亡，董襲又沈江而死，哀痛至切，令人入水中尋見董襲屍首，與陳武 屍一齊厚葬之；又感周泰救護之功，設宴款之。權親自把盞，撫其背，淚流滿面，曰： 「卿兩番相救，不惜性命，被槍數十，膚如刻畫，孤亦何心不待卿以骨肉之恩，委卿以 兵馬之重乎﹖卿乃孤之功臣，孤當與卿共榮辱同休戚也。」言罷，令周泰解衣與眾將視 之。皮肉肌膚，如同刀剜，盤根遍體。孫權手指其痕，一一問之。周泰具言戰鬥被傷之 狀。一處傷令吃一觥酒。是日周泰大醉。權以青羅傘賜之，令出入張蓋，以為顯耀。</p><p class=" stretch-last-line ">權在濡須，與操相拒月餘，不能取勝。張昭，顧雍上言：「曹操勢大，不可力取； 若與久戰，大損士卒；不若求和安民為上。」孫權從其言，令步騭往曹營求和，許年納</p></div> </div>