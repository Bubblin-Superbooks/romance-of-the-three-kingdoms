<div class="leaf "><div class="inner justify"><p class="no-indent  ">呼萬歲。曹操縱馬直出，遮於天子之前以迎受之。群皆失色。</p><p>玄德背後雲長大怒，剔起臥蠶眉，睜開丹鳳眼，提刀拍馬便出，要斬曹操。玄德見 了，慌忙搖手送目。關公見兄如此，便不敢動。玄德欠身向操稱賀曰：「丞相神射，世 所罕及！」操笑曰：「此天子洪福耳。」乃回馬向天子稱賀，竟不獻還寶雕弓，親自懸 帶。</p><p>圍場已罷，宴於許田。宴畢，駕回許都。眾人各自歸歇。雲長問玄德曰：「操賊欺 君罔上，我欲殺之，為國除害，兄何止我？」玄德曰：「『投鼠忌器』。操與帝相離只 一馬頭，其心腹之人，週迴擁侍；吾弟若逞一時之怒，輕有舉動，倘事不成，有傷天子 ，罪反坐我等矣。」雲長曰：「今日不殺此賊，後必為禍。」玄德曰：「且宜秘之，不 可輕言。」</p><p class=" stretch-last-line ">卻說獻帝回宮，泣謂伏皇后曰：「朕自即位以來，奸雄並起；先受董卓之殃，後遭</p></div> </div>