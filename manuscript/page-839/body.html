<div class="leaf "><div class="inner justify"><p>使者去了。玄德問曰：「今操起三十萬大軍，會合淝之眾，一擁而來，先生有何妙 計，可以退之？」孔明曰：「操平生所慮者，乃西涼之兵也。今操殺馬騰，其子馬超， 現統西涼之眾，必切齒操賊。主公可作一書，往結馬超，使超興兵入關，則操又無暇下 江南矣。」玄德大喜，即時作書，遣一心腹人，逕往西涼州投下。</p><p>卻說馬超在西涼州，夜感一夢：夢見身臥雪地，群虎來咬，驚懼而覺，心中疑惑， 聚帳下將佐，告說夢中之事。帳下一人應聲曰：「此夢乃不祥之兆也。」眾視其人，乃 帳前心腹校尉，姓龐，名德，字令名。超問：「令名所見若何？」德曰：「雪地遇虎， 夢兆殊惡。莫非老將軍在許昌有事否？」</p><p class=" stretch-last-line ">言未畢，一人踉蹌而入，哭拜於地曰：「叔父與弟皆死矣！」超視之，乃馬岱也。 超驚問。岱曰：「叔父與侍郎黃奎同謀殺操，不幸事泄，皆被斬於市。二弟亦遇害。惟</p></div> </div>