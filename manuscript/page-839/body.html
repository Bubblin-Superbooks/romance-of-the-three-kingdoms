<div class="leaf "><div class="inner justify"><p class="no-indent  ">言。」奎叱曰：「公竟忘卻衣帶詔乎？」騰見他說出心事，乃密以實情告之。奎曰：「 操欲公入城面君，必非好意。公不可輕入。來日當勒兵城下。待曹操出城點軍，就點軍 處斬之，大事濟矣。」</p><p>二人商議已定，黃奎回家，恨氣未息。其妻再三問之，奎不肯言。不料其妾李春香 ，與奎妻弟苗澤私通。澤欲得春香，正無計可施。妾見黃奎憤恨，遂對澤曰：「黃侍郎 今日商議軍情回，意甚憤恨，不知為何？」澤曰：「汝可以言挑之曰：『人皆說劉皇叔 仁德，曹操奸雄，何也？』看他說甚言語。」</p><p>是夜黃奎果到春香房中。妾以言挑之。奎乘醉言曰：「汝乃婦人，尚知邪正，何況 我乎？吾所恨者，欲殺曹操也。」妾曰：「若欲殺之，如何下手？」奎曰：「吾已約定 馬將軍，明日在城外點兵時殺之。」</p></div> </div>