<div class="leaf "><div class="inner justify"><p class="no-indent  ">拜別而回。後人有詩曰：高士幽棲獨閉關，武侯曾此破諸蠻。至今古木無人境，猶有寒 煙鎖舊山。孔明回到大寨之中，令軍士掘地取水。掘下二十餘丈，並無滴水。凡掘十餘 處，皆是如此。軍心驚慌。孔明夜半焚香告天曰：「臣亮不才，仰承大漢之福，受命平 蠻。今途中乏水，軍馬枯渴。倘上天不絕大漢，即賜甘泉！若氣運已終，臣亮等願死於 此處！」是夜祝罷，平明視之，皆得滿井甘泉。後人有詩曰：</p><p>為國平蠻統大兵，心存正道合神明。耿恭拜井甘泉出，諸葛虔誠水夜生。</p><p>孔明軍馬既得甘泉，安然由小徑直入禿龍洞前下寨。</p><p class=" stretch-last-line ">蠻兵探知，來報孟獲曰：「蜀兵不染瘴疫之氣，又無枯渴之患，諸泉皆不應。」朵 思大王聞知不信，自與孟獲來高山望之。只見蜀兵安然無事，大桶小擔，搬運水漿，飲</p></div> </div>