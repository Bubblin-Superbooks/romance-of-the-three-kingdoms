<div class="leaf "><div class="inner justify"><p class="no-indent  ">正見司馬懿引兵過府前，舉令人亂箭射下，懿不得過。偏將孫謙在後止之曰：「太傅為 國家大事，休得放箭。」連止三次，舉方不射。司馬昭護父司馬懿而過，引兵出城屯於 洛河，守住浮橋。</p><p>且說曹爽手下司馬魯芝，見城中事變，來與參軍辛敞商議曰：「今仲達如此變亂， 將如之何？」敞曰：「可引本部兵出城去見天子。」</p><p class=" stretch-last-line ">芝然其言。敞急入後堂。其姊辛憲英見之，問曰：「汝有何事，慌速如此？」敞告 曰：「天子在外，太傅閉了城門，必將謀逆。」憲英曰：「司馬公未必謀逆，特欲殺曹 將軍耳。」敞驚曰：「此事未知如何？」憲英曰：「曹將軍非司馬公之對手，必然敗矣 。」敞曰：「那日司馬教我同去，未知可去否？d憲英曰：「職守，人之大義也。凡人 在難，猶或卹之。執鞭而棄其事，不祥莫大焉。」敞從其言，乃與魯芝引數十騎，斬關</p></div> </div>