<div class="leaf "><div class="inner justify"><p class="no-indent  ">後乘機擊之。我今放開一條路，不絕彼之樵牧，是容彼自走也。」陳群拜服。</p><p>於是司馬懿遣人赴洛陽催糧。魏主曹叡設朝。群臣皆奏曰：「近日秋雨連綿，一月 不止，人馬疲勞，可召回司馬懿，權且罷兵。」叡曰：「司馬太尉善能用兵，臨危制變 ，多有良謀，捉公孫淵計日而待：卿等何必憂也？」遂不聽群臣之諫，使人運糧解至司 馬懿軍前。</p><p>懿在寨中，又過數日，雨止天晴。是夜懿出帳外，仰觀天文，忽見一星其大如斗， 流光數丈，自首出東北，墜於襄平東南，各營將士，無不驚駭。懿見之大喜，乃謂眾將 曰：「五日之後，星落處必斬公孫淵矣。來日可併力攻城。」</p><p class=" stretch-last-line ">眾將得令，次日侵晨，引兵四面圍合，築土山，掘地道，立砲架，裝雲梯，日夜攻 打不息，箭如急雨，射入城去。公孫淵在城中糧盡，皆宰牛馬為食。人人怨恨，各無守</p></div> </div>