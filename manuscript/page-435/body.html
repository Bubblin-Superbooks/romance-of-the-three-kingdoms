<div class="leaf "><div class="inner justify"><p class="no-indent  ">聞汝將于神仙下於縲絏。此人多曾醫人疾病，軍民敬仰，不可加害。」策曰：「此乃妖 人，能以妖術惑眾，不可不除！」夫人再三勸解。策曰：「母親勿聽外人妄言。兒自有 區處。」乃出喚獄吏取于吉來問。原來獄吏皆敬信于吉，吉在獄中時，盡去其枷鎖；及 策喚取，方帶枷鎖而出。</p><p>策訪知大怒，痛責獄吏，仍將于吉械繫下獄。張昭等數十人，連名作狀，拜求孫策 ，乞保于神仙。策曰：「公等皆讀書人，何不達理？昔交州有一刺史張津，聽信邪教， 鼓瑟焚香，常以紅帕裏頭，自稱可助出軍之威，後竟為敵軍所殺。此等事甚無益，諸君 自未悟耳。吾欲殺于吉，正思禁邪覺迷也。」呂範曰：「某素知于道人能祈風禱雨。方 今天旱，何不令其祈雨以贖罪？」策曰：「吾且看此妖人若何。」遂命於獄中取出于吉 ，開其枷鎖，令登壇求雨。</p><p class=" stretch-last-line ">吉領命，即沐浴更衣，取繩自縛於烈日之中。百姓觀者，填街塞巷。于吉謂眾人曰</p></div> </div>