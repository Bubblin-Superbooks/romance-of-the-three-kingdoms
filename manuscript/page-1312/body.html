<div class="leaf "><div class="inner justify"><p class="no-indent  ">地理，誤飲毒水，不能出聲。萬望尊神，念本朝恩義，通靈顯聖，護祐三軍！」祈禱已 畢，出廟尋土人問之。隱隱望見對山一老叟杖而來，形容甚異。孔明請老叟入廟，禮畢 ，對坐於石上。孔明問曰：「丈者高姓？」老叟曰：「老夫久聞大國丞相隆名，幸得拜 見！蠻方之人，多蒙丞相活命，皆感恩不淺。」孔明問泉水之故。老叟答曰：「軍所飲 水，乃啞泉之水也：飲之難言，數日而死。此泉之外，又有三泉。東南有一泉，其水至 冷，人若飲之，咽喉無煖氣，身軀軟弱而死，名曰柔泉。正南有一泉，人若濺之在身， 手足皆黑而死，名曰黑泉。西南有一泉，沸如熱湯，人若浴之，皮肉盡脫而死，名曰滅 泉。敝處有此四泉，毒氣所聚，無藥可治。又煙瘴甚起，惟未、申、酉三個時辰可往來 ；餘者時辰，皆瘴氣密布，觸之即死。」</p><p class=" stretch-last-line ">孔明曰：「如此則蠻方不可平矣。蠻方不平，安能并吞吳、魏再興室？有負先帝託</p></div> </div>