<div class="leaf "><div class="inner justify"><p>延從其言，當先開路，殺奔雒城來。塵埃起處，前面一軍殺至，乃雒城守將吳蘭， 雷同也；後面張任引兵追來。前後夾攻，把魏延圍在垓心。魏延死戰不能得脫。但見吳 蘭雷同後軍自亂，二將急回馬去救。魏延乘勢趕去，當先一將，舞拍馬，大叫：「文長 ，吾特來救汝！」視之，乃老將黃忠也。兩下夾攻，殺敗吳雷二將，直衝至雒城之下。 劉瑰引兵殺出，卻得玄德在後當住接應。黃忠，魏延翻身便回。</p><p>玄德軍馬比及奔到寨中，張任軍馬又從小路裏截出。劉瑰，吳蘭，雷同，當先趕來 。玄德守不住二寨，且戰且走，奔回涪關。蜀兵得勝，迤邐追趕。玄德人困馬乏，那裡 有心廝殺，且只顧奔走。將近涪關，張任一軍追趕至緊。幸得左邊劉封，右邊關平，二 將引三萬生力兵截出，殺退張任；還趕二十里，奪回戰馬極多。</p><p class=" stretch-last-line ">玄德一行軍馬，再入涪關。問龐統消息。有落鳳坡逃得性命的軍士，報說：「軍師</p></div> </div>