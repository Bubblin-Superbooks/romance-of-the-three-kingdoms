<div class="leaf "><div class="inner justify"><p class="no-indent  ">眾問其故。會曰：「陰平小路，皆高山峻嶺，若蜀以百餘人守其險要，斷其歸路，則鄧 艾之兵皆餓死矣。吾只以正道而行，何愁蜀地不破乎！」遂置雲梯砲架，只打劍閣關。</p><p>卻說鄧艾出轅門上馬，回顧從者曰：「鍾會待吾若何？」從者曰：「觀其辭色，甚 不以將軍之言為然，但以口強應而已。」艾笑曰：「彼料我不能取成都，我偏欲取之！ 」回到本寨，師纂、鄧忠一班將士接問曰：「今日與鍾鎮西有何高論？」艾曰：「吾以 實心告彼，彼以庸才視我。彼今得漢中，以為莫大之功；若非吾在沓中絆住姜維，彼安 能成功耶！吾今若取了成都，勝取漢中矣！」當夜下令，盡拔寨望陰平小路進兵，離劍 閣七百里下寨。有人報鍾會說：「鄧艾要去取成都了。」會笑艾不智。</p><p class=" stretch-last-line ">卻說鄧艾一面修密書遣使馳報司馬詔，一面聚諸將於帳下問曰：「吾今乘虛去取成</p></div> </div>