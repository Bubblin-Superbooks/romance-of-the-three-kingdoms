<div class="leaf "><div class="inner justify"><p class="no-indent  ">以投之。」周又諫曰：「自古以來，無寄他國為天子者。臣料魏能吞吳，吳不能吞魏。 若稱臣於吳，是一辱也。若吳被魏所吞，陛下再稱臣於魏，是兩番之辱矣。不如不投吳 而降魏。魏必裂土以封陛下，則上能自守宗廟，下可以保安黎民。願陛下思之。」</p><p>後主未決，退入宮中。次日眾議紛紛。譙周見事急，復上疏諍之。後主從譙周之言 。正欲出降，忽屏風後轉出一人，厲聲而罵周曰：「偷生腐儒，豈可妄議社稷大事！自 古安有降天子哉！」後主視之，乃第五子北地王劉諶也。後主生七子：長子劉璿，次子 劉瑤，三子劉琮，四子劉瓚，五子即北地王劉諶，六子劉恂，七子劉璩。七子中惟諶自 幼聰明，英敏過人，餘皆懦善。</p><p class=" stretch-last-line ">後主謂諶曰：「今大臣皆議當降，汝獨仗血氣之勇，欲令滿城流血耶？」諶曰：「 昔先帝在日，譙周未嘗干預國政；今妄議大事，輒起亂言，甚非理也。臣切料成都之兵</p></div> </div>