<div class="leaf "><div class="inner justify"><p class="no-indent  ">見山背後有蜀兵旗旛，故此擾亂。張郃不敢戀戰，撥馬回走。張飛從後掩殺。前面雷同 又引兵殺出。兩下夾攻，郃兵大敗。張飛，雷同，連夜追襲，直趕到巖渠山。張郃仍舊 分兵守住三寨，多置擂木砲石，堅守不戰。張飛離巖渠十里下寨，次日引兵搦戰。郃在 山上大吹大擂飲酒，並不下山。張飛令軍士大罵，郃只不出。飛只得還營。</p><p>次日，雷同又去山下搦戰。郃又不出。雷同驅軍士上山，山上擂木石駮打將下來。 雷同急退。蕩石，蒙頭，兩寨兵出，殺敗雷同。次日，張飛又去搦戰。張郃又不出。飛 使軍人百般穢罵，邰在山上亦罵。張飛尋思，無計可施。相拒五十餘日，飛就在山前紮 住大寨，每日飲酒；飲至大醉，坐於山前辱罵。</p><p class=" stretch-last-line ">玄德差人犒軍，見張飛終日飲酒，使者回報玄德。玄德大驚，忙來問孔明。孔明笑</p></div> </div>