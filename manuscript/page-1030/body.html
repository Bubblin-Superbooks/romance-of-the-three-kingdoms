<div class="leaf "><div class="inner justify"><p>耿紀，韋晃大喜。金褘即使人密喚二吉。須臾，二人至。褘具言其事。二人感憤流 淚，怨氣沖天，誓殺國賊。金褘曰：「正月十五日夜間，城中大張燈火，慶賞元宵。耿 少府，韋司直，你二人各領家僮，殺至王必營前；只看營中火起，分兩路殺入；殺了王 必，逕跟我入內，請王子登五鳳樓，召百官面諭討賊。吉文然兄弟於城外殺入，放火為 號，各要揚聲，叫百姓誅殺國賊，截住城內救軍；待天子降詔，招安已定，便進兵殺奔 鄴郡擒曹操，即發使齎詔召劉皇叔。今日約定，至期二更舉事，勿似董承自取其禍。」 五人對天說誓，歃血為盟，各自歸家，整頓軍馬器械，臨期而行。</p><p class=" stretch-last-line ">且說耿紀，韋晃二人，各有家僮三四百，預備器械。吉邈兄弟，亦聚三、四百人口 ，只推圍獵。安排已定。金褘先期來見王必，言：「方今海宇稍安，魏王威震天下；今</p></div> </div>