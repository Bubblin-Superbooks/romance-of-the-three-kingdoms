<div class="leaf "><div class="inner justify"><p>卓請陳留王登殿。群臣朝賀畢，卓命扶何太后并弘農王及帝妃唐氏於永安宮閒住， 封鎖宮門，禁群臣無得擅入。可憐少帝四月登基，至九月即被廢。卓所立陳留王協，表 字伯和，靈帝中子，即獻帝也，時年九歲。改元初平。董卓為相國，贊拜不名，入朝不 趨，劍履上殿，威福莫比。李儒勸卓擢用名流，以收人望，因薦蔡邕之才。卓命徵之， 邕不赴。卓怒，使人謂邕曰：「如不來，當滅汝族。」邕懼，只得應命而至。卓見邕大 喜，一月三遷其官，拜為侍中，甚見親厚。</p><p>卻說少帝與何太后、唐妃困於永安宮中，衣服飲食，漸漸欠缺；少帝淚不曾乾。一 日，偶見雙燕飛於庭中，遂吟詩一首。詩曰：</p><p>嫩草綠凝煙，裊裊雙飛燕。洛水一條青，陌上人稱羨。　遠望碧雲深，是吾舊宮 殿。何人仗忠義，洩我心中怨！</p><p class=" stretch-last-line ">董卓時常使人探聽。是日獲得此詩，來呈董卓。卓曰：「怨望作詩，殺之有名矣。</p></div> </div>