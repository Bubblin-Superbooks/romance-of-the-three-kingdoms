<div class="leaf "><div class="inner justify"><p>卻說魏延在本寨中,夜作一夢,夢見頭上忽生二角,醒來甚是疑異。次日,行軍司馬趙 直至,延請入問曰：「久知足下深明易理，吾夜夢頭生二角,不知主何吉凶？煩足下為我 決之。」趙直想了半晌,答曰：「此大吉之兆;麒麟頭上有角,蒼頭頭上有角,乃變化飛騰 之象也。」延大喜曰：「如應公言,當有重謝！」直辭去,行不數里,正遇尚書費褘。褘 問何來。直曰：「適至魏文長營中,文長夢頭生角,令我決其吉凶。此本非吉兆,但恐直 言見怪,因以麒麟蒼龍解之。褘曰：「足下何以知非吉兆？」直曰：「角之字形乃刀下 用也。今頭上有角,其凶甚矣。」褘曰：「公且勿洩漏。」</p><p class=" stretch-last-line ">直別去。費褘至魏延寨中,屏退左右,告曰：「昨夜三更,丞相已去世矣。臨終再三 囑付,令將軍斷後以當司馬懿,緩緩而退,不可發喪。今兵符在此,便可起兵。」延曰：「 何人恣理丞相之大事？」褘曰：「丞相一應大事,盡託與楊儀;用兵密法,皆授與姜伯約</p></div> </div>