<div class="leaf "><div class="inner justify"><p>正議間，忽報魏延將著元帥前日所失金盃，前來罵戰。眾將忿怒，俱欲出戰。懿笑 曰：「聖人云：『小不忍則亂大謀。』但堅守為上。」諸將依令不出。魏延辱罵良久方 回。</p><p>孔明見司馬懿不肯出戰，乃密令馬岱造成木柵，營中掘下深塹，多積乾柴引火之物 ;周圍山上，多用柴草虛搭窩鋪，內外皆伏地雷。置備停當，孔明附耳囑之曰：「可將 葫蘆谷後路塞斷，暗伏兵於谷中。若司馬懿追到，任他入谷，便將地雷乾柴一齊放起火 來。」又令軍士畫舉七星號帶於谷口，夜設七盞明燈於山上，以為暗號。</p><p>馬岱受計引兵而去。孔明又喚魏延吩咐曰：「汝可引五百兵去魏寨討戰，務要誘司 馬懿出戰。不可取勝，只可詐敗。懿必追趕，汝卻望七星旗處而入;若是夜間，則望七 盞燈處而走。只要引得司馬懿入葫蘆谷內，吾自有擒之之計。」</p><p class=" stretch-last-line ">魏延受計，引兵而去。孔明又喚高翔吩咐曰：「汝將木牛流馬或二三十為一群，或</p></div> </div>