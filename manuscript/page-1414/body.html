<div class="leaf "><div class="inner justify"><p class="no-indent  ">祀；將謖家小加意撫恤，按月給與祿米。於是孔明自作表文，令蔣琬申奏後主，請自貶 丞相之職。琬回成都，入見後主，進入孔明表章。後主拆開視之曰：臣本庸才，叨竊非 據，親秉旄鉞，以勵三軍。不能訓章明法，臨事而謀，至有街亭違命之闕，箕谷不戒之 失。咎皆在臣不明，不知人，慮事多闇。春秋責備，罪何所逃？請自貶三等，以督闕咎 。臣不勝慚愧，俯伏待命！</p><p>後主覽畢曰﹕「勝負兵家常事，丞相何出此言？」侍中費禕奏曰﹕「臣聞治國者， 必以奉法為重。法若不行，何以服人？丞相敗績，自行貶降，正其宜也。」後主從之， 乃詔貶孔明為右將軍，行丞相事，照舊總督軍馬，就令費禕詔到漢中。</p><p class=" stretch-last-line ">孔明受詔貶降訖，禕恐孔明羞赧，乃賀曰﹕「蜀中之民知丞相初拔四縣，深以為喜 。」孔明變色曰﹕「是何言也？得而復失，與不得同。公以此賀我，實足使我愧赧耳。</p></div> </div>