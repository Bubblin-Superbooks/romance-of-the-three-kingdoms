<div class="leaf "><div class="inner justify"><p class="no-indent  ">將各守城鋪，如有妄行出入，及高聲言語者，立斬；大開四門，每一門上用二十軍士， 扮作百姓，洒掃街道，如魏兵到時，不可擅動，吾自有計。孔明乃披鶴氅，戴綸巾，引 二小童攜琴一張，於城上敵樓前，憑欄而坐，焚香操琴。</p><p>卻說司馬懿前軍哨到城下，見了如此模樣，皆不敢進，急報與司馬懿，懿笑而不信 ，遂止住三軍，自飛馬遠遠望之。果見孔明坐於城樓之上，笑容可掬，傍若無人焚香操 琴。左有一童子，手捧寶劍；右有一童子，手執（上鹿下主）尾。城門內外有二十餘名 百姓，低頭洒掃，旁若無人。</p><p class=" stretch-last-line ">懿看畢大疑，便到中軍，教後軍作前軍，前軍作後軍，望北山路而退。次子司馬昭 曰：「莫非諸葛亮無軍，故作此態？父親何便退兵？懿曰：「亮平生謹慎，不曾弄險。 今大開城門，必有埋伏。我兵若進，中其計也。汝輩豈知？宜速退。」於是兩路兵盡退</p></div> </div>