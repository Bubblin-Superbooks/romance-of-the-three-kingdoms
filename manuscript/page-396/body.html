<div class="leaf "><div class="inner justify"><p class="no-indent  ">諾。今探知故主現在袁紹軍中，回思昔日之盟，豈容違背？新恩雖厚，舊義難忘。茲特 奉書告辭，伏惟照察。其有餘恩未報，願以俟之異日。</p><p>寫畢封固，差人去相府投遞；一面將累次所受金銀，一一封置庫中，懸漢壽亭侯印 於堂上，請二夫人上車。關公上赤兔馬，手提青龍刀，率領舊日跟隨人役，護送車仗， 逕出北門。門吏擋之。關公怒目橫刀，大喝一聲，門吏皆退避。關公既出門，謂從者曰 ：「汝等護立車仗先行，但有追趕者，吾自當之，勿得驚動二位夫人。」從者推車，望 官道進發。</p><p class=" stretch-last-line ">卻說曹操正論關公之事未定，左右報關公呈書。操即看畢，大驚曰：「雲長去矣！ 」忽北門守將飛報：「關公奪門而去，車仗鞍馬二十餘人，皆望北行。」又關公宅中人 來報說：「關公盡封所賜金銀等物。美女十人，另居內室。其漢壽亭侯印懸於堂上。丞</p></div> </div>