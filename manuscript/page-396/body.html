<div class="leaf "><div class="inner justify"><p>卻說曹操部下諸將中，自張遼而外，只有徐晃與雲長交厚，其餘亦皆敬服；獨蔡陽 不服關公，故今日聞其去，欲住追之。操曰：「不忘故主，來去明白，真丈夫也。汝等 皆當效之。」遂叱退蔡陽，不令去趕。程昱曰：「丞相待關某甚厚，今彼不辭而去，亂 言片楮，冒瀆鈞威，其罪大矣。若縱之使歸袁紹，是與虎添翼也。不若追而殺之，以絕 後患。」</p><p>操曰：「吾昔已許之，豈可失信？彼各為其主，勿追也。」因謂張遼曰：「雲長封 金挂印，財賄不足以動其心，爵祿不足以移其志，此等人吾深敬之。想他去此不遠，我 一發結識他做個人情。汝可先去請住他，待我與他送行，更以路費征袍贈之，使為後日 記念。」張遼領命，單騎先往。曹操引數十騎隨後而來。</p><p class=" stretch-last-line ">卻說雲長所騎赤馬，日行千里，本是趕不上；因欲護送車仗，不敢縱馬，按轡徐行</p></div> </div>