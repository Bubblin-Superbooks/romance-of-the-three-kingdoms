<div class="leaf "><div class="inner justify"><p class="no-indent  ">卻與帶來洞主商議曰：「吳今洞府已被蜀兵所占，今投何地安身？」帶來洞主曰：「止 有一國可以破蜀。」獲喜曰：「何處可去？」帶來洞主曰：「此去東南七百里，有一國 名烏戈國。國主兀突骨，身長二丈，不食五榖，以生蛇惡獸為飯；身有鱗甲，刀劍不能 侵。其手下軍士。俱穿藤甲；其藤生於山澗之中，盤於石壁之內；國人採取浸於油中， 半年方取出晒之；晒乾復浸，凡十餘遍，卻纔造成鎧甲，穿在身上，渡江不沉，經水不 濕，刀箭皆不能入。因此號為『藤甲軍』。今大王可往求之。若得彼相助，擒諸葛亮如 利刀破竹也。」</p><p class=" stretch-last-line ">孟獲大喜，遂投烏戈國，來見兀突骨。其洞無宇舍，皆居土穴之內。孟獲入洞，再 拜哀告前事。兀突骨曰：「吾起洞之兵，與汝報讎。」獲欣然拜謝。於是兀突骨喚兩個 領兵俘長：一名土安，一名奚泥；起三萬兵，皆穿藤甲，離烏戈國望東北而來。行至一</p></div> </div>