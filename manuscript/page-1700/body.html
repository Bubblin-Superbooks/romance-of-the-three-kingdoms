<div class="leaf "><div class="inner justify"><p class="no-indent  ">側。維至亭下，拜了後主，泣奏曰：「臣困鄧艾於祁山，陛下連降三詔，召臣回朝，未 審聖意為何？」後主默然不語。維又奏曰：「黃皓奸巧專權，乃靈帝時十常侍也。陛下 近則鑒於張讓，遠則鑒於趙高。早殺此人，朝廷自然清平，中原方可恢復。」後主笑曰 ：「黃皓乃趨走小臣，縱然專權，亦無能為。昔者董允每切齒恨皓，朕甚怪之。卿何必 介意？」維叩頭奏曰：「陛下今日不殺黃皓，禍不遠也。」後主曰：「『愛之欲其生， 惡之欲其死。』卿何不容一宦官耶？」令近侍於湖山之側，喚出黃皓至亭下，命拜姜維 伏罪。皓哭拜維曰：「某早晚趨侍聖上而已，並不干與國政。將軍休聽外人之言，欲殺 某也。某命係於將軍，惟將軍憐之。」言羅，叩頭流涕。</p><p class=" stretch-last-line ">維忿忿而出，即往欲正，備將此事告之。正曰：「將軍禍不遠矣。將軍若危，國家 隨滅。」維曰：「先生幸教我以保國安身之策。」正曰：「隴西有一去處，名日沓中：</p></div> </div>