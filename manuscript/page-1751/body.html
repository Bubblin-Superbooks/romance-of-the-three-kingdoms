<div class="leaf "><div class="inner justify"><p class="no-indent  ">樊建、譙周、卻正等，─皆封侯爵。後主謝恩出內。昭因黃皓蠹國害民，令武士押出市 曹，凌遲處死。</p><p>時霍戈探聽得後主受封，遂率部下軍士來降。次日，後主親詣司馬昭府下拜謝。昭 設宴款待，先以魏樂舞戲於前，蜀官感傷，獨後主有喜色。昭令蜀人扮蜀樂於前，蜀官 盡皆墮淚，後主嬉笑自若。酒至半酣，昭謂賈充曰：「人之無情，乃至於此！雖使諸葛 孔明在，亦不能輔之久全，何況姜維乎？」乃問後主曰：「頗思蜀否？」後主曰：「此 間樂，不思蜀也。」</p><p class=" stretch-last-line ">須臾，後主起身更衣，卻正跟至廂下曰：「陛下如何答應不思蜀也？」倘彼再問， 可泣而答曰：『先人墳墓，遠在蜀地，乃心西悲，無日不思。』晉公必放陛下歸蜀矣。 」後主牢記入席。酒將微醉，昭又問曰：「頗思蜀否？」後主如卻正之言以對，欲哭無</p></div> </div>