<div class="leaf "><div class="inner justify"><p>卻說黃忠回到寨中，謂副將張著曰：「我斬了夏侯淵，張郃喪膽；吾明日領命去劫 糧草，只留五百軍守營。你可助吾。今夜三更，盡皆飽食；四更離營，殺到北山腳山下 ，先捉張郃，後劫糧草。」張著依令。當夜黃忠領人馬在前，張著在後，偷過漢水，直 到北山之下。東方日出，見糧積如山。有些少軍士看守，見蜀兵到，盡棄而走。黃忠教 馬軍一齊下馬，取柴堆於米糧之上。正欲放火。張郃兵到，與忠混戰一處。曹操聞知， 急令徐晃接應。晃領兵前進，將黃忠困在垓心。張著引三百軍走脫，正要回寨，忽一枝 兵撞出，攔住去路；為首大將，乃是文聘；後面曹兵又至，把張著圍住。</p><p>卻說趙雲在營中，看看等到午時，不見忠回，急忙披桂上馬，引三千軍向前接應； 臨行，謂張翼曰：「汝可堅守營寨。兩壁廂多設弓弩，以為準備。」</p></div> </div>