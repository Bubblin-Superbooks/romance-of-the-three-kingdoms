<div class="leaf "><div class="inner justify"><p class="no-indent  ">切勿令掌州事。」玄德曰：「備一身安能當此大任？」謙曰：「某舉一人，可為公輔： 係北海人，姓孫，名乾，字公祐。此人可使為從事。」又謂糜竺曰：「劉公當世人傑， 汝當善事之。」</p><p>玄德終是推託，陶謙以手指心而死。眾軍舉哀畢，即捧牌印交送玄德。玄德固辭。 次日，徐州百姓，擁擠府前哭拜曰：「劉使君若不領此郡，我等皆不能安生矣！」關、 張二公亦再三相勸。玄德乃許權領徐州事；使孫乾、糜竺為輔，陳登為幕官；盡取小沛 軍馬入城，出榜安民；一面安排喪事。玄德與大小軍士，盡皆挂孝，大設祭奠。祭畢， 葬於黃河之原。將陶謙遺表，申奏朝廷。</p><p class=" stretch-last-line ">操在鄄城，知陶謙已死，劉玄德領徐州牧，大怒曰：「我讎未報，汝不費半箭之功 ，坐得徐州！吾必先殺劉備，後戮謙屍，以雪先君之怨！」即傳號令，剋日起兵去打徐</p></div> </div>