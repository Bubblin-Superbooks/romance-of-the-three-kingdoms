<div class="leaf "><div class="inner justify"><p class="no-indent  ">」操曰：「今日之事當如何？」宮大聲曰：「今日有死而已！」操曰：「公如是，奈公 之老母妻子何？」宮曰：「吾聞以孝治天下者，不害人之親；施仁政於天下者，不絕人 之祀。老母妻子之存亡，亦在於明公耳。吾身既被擒，請即就戮，並無挂念。」</p><p>操有留戀之意。宮徑步下樓，左右牽之不住。操起身泣而送之。宮並不回顧。操謂 從者曰：「即送公臺老母妻子回許都養老。怠慢者斬。」宮聞言，亦不開口，伸頸就刑 。眾皆下淚。操以棺槨盛其屍，葬於許都。後人有詩歎之曰：</p><p>生死無二志，丈夫何壯哉！不從金石論，空負棟梁材。</p><p>輔主真堪敬，辭親實可哀。白門身死日，誰肯似公臺！</p><p class=" stretch-last-line ">方操送宮下樓時，布告玄德曰：「公為坐上客，布為階下囚，何不發一言而相寬乎</p></div> </div>