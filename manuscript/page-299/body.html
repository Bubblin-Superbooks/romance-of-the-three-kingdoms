<div class="leaf "><div class="inner justify"><p class="no-indent  ">。眾皆下淚。操以棺槨盛其屍，葬於許都。後人有詩歎之曰：</p><p>生死無二志，丈夫何壯哉！不從金石論，空負棟梁材。</p><p>輔主真堪敬，辭親實可哀。白門身死日，誰肯似公臺！</p><p>方操送宮下樓時，布告玄德曰：「公為坐上客，布為階下囚，何不發一言而相寬乎 ？」玄德點頭。及操上樓來，布叫曰：「明公所患，不過於布。布今已服矣。公為大將 ，布副之，天下不難定也。」操回顧玄德曰：「何如？」玄德答曰：「公不見丁建陽、 董卓之事乎？」布目視玄德曰：「是兒最無信者！」操令牽下樓縊之。布回顧玄德曰： 「大耳兒！不記轅門射戟時耶？」忽一人大叫曰：「呂布匹夫！死則死耳，何懼之有！ 」眾視之，乃刀斧手擁張遼至。操令將呂布縊死，然後梟首。後人有詩歎曰：</p></div> </div>