<div class="leaf "><div class="inner justify"><p class="no-indent  ">」操憑高望之，報稱：「皆插青龍牙旗。內中有大旗，上書先鋒黃蓋名字。」操笑曰： 「公覆來降，此天助我也！」</p><p>來船漸近。程昱觀望良久，謂操曰：「來船必詐。且休教近寨。」操曰：「何以知 之？」程昱曰：「糧在船中，船必穩重。今觀來船，輕而且浮；更兼今夜東南風甚緊； 倘有詐謀，何以當之？」操省悟，便問：「誰去止之？」文聘曰：「某在水上頗熟，願 請一往。」言畢，跳下小船，用手一指，十數隻巡船，隨文聘船出。聘立在船頭，大叫 ：「丞相鈞旨，南船且休近寨，就江心拋住。」眾軍齊喝：「快下了篷！」</p><p class=" stretch-last-line ">言未絕，弓弦響處，文聘被箭射中左臂，倒在船中。船上大亂，各自奔回。南船距 操寨止隔二里水面。黃蓋用刀一招，前船一齊發火。火趁風威，風助火勢，船如箭發， 煙燄障天。二十隻火船，撞入水寨。曹寨中船隻一時盡著；又被鐵環銷住，無處逃避。</p></div> </div>