<div class="leaf "><div class="inner justify"><p class="no-indent  ">「汝奪吾主城池，今當仍還吾主，汝不得復入此城也。」布大怒曰：「陳珪何在？」竺 曰：「吾已殺之矣。」布回顧宮曰：「陳登安在？」宮曰：「將軍尚執迷而問此佞賊乎 ？」</p><p>布令遍尋軍中，卻只不見。宮勸布急投小沛，布從之。行至半路，只見一彪軍驟至 ，視之乃高順，張遼也。布問之，答曰：「陳登來報說主公被圍，今某等急來救解。」 宮曰：「此又佞賊之計也。」布怒曰：「吾必殺此賊！」急驅馬至小沛。只見城上盡插 曹兵旗號。原來曹操已令曹仁襲了城池，引軍守把。呂布於城下大罵陳登。登在城上指 布罵曰：「吾乃漢臣，安肯事汝反賊耶！」布大怒。正待攻城，忽聽背後喊聲大起，一 隊人馬來到。當先一將乃是張飛。高順出馬迎敵，不能取勝。布親自接戰。正鬥間，陣 外喊聲復起，曹操親統大軍衝殺前來。</p><p class=" stretch-last-line ">布料難抵敵，引軍東走。曹兵隨後追趕。呂布走得人困馬乏。忽大閃出一彪軍攔住</p></div> </div>