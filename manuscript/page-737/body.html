<div class="leaf "><div class="inner justify"><p class="no-indent  ">郡，火把齊明，一簇人馬攔路。操大驚曰：「吾命休矣！」只見一群哨馬衝到，方認得 是曹仁軍馬。操纔心安。曹仁接著，言：「雖知兵敗，不敢遠離，只得在附近迎接。」 操曰：「幾與汝不相見也！」</p><p>於是引眾入南郡安歇。隨後張遼也到，說雲長之德。操點將校中傷者極多，操皆令 將息。曹仁置酒與操解悶。眾謀士俱在座。操忽仰天大慟。眾謀士曰：「丞相於虎窟中 逃難之時，全無懼怯；今到城中，人已得食，馬已得料，正須整頓軍馬復仇，何反痛哭 ？」操曰：「吾哭郭奉孝耳！若奉孝在，決不使吾有此大失也！」遂搥胸大哭曰：「哀 哉，奉孝！痛哉，奉孝！惜哉，奉孝！」眾謀士皆默然自慚。</p><p class=" stretch-last-line ">次日，操喚曹仁曰：「吾今暫回許都，收拾軍馬，必來報讎。汝可保全南郡。吾有 一計，密留在此，非急休開，急則開之。依計而行，使東吳不敢正視南郡。」仁曰：「</p></div> </div>