<div class="leaf "><div class="inner justify"><p class="no-indent  ">不能進兵成功。</p><p>卻說關平見關公箭瘡已合，甚是喜悅。忽聽得于禁移七軍於樊城之北下寨，未知其 謀，即報知關公。公遂上馬，引數騎上高阜處望之，見樊城城上旗號不整，軍士慌亂； 城北十里山谷之內，屯著軍馬；又見襄江水勢甚急。看了半晌，喚鄉導官問曰：「樊城 北十里山谷，是何地名？」對曰：「罾口川也。」關公大喜曰：「于禁必為我擒矣。」 眾軍士問曰：「將軍何以知之？」關公曰：「『于』入『罾口，』豈能久乎？」</p><p class=" stretch-last-line ">諸將未信。公回本寨。時值八月秋天，驟雨數日。公令人預備船筏，收拾水具。關 平問曰：「陸地相持，何用水具？」公曰：「非汝所知也。于禁七軍不屯於廣易之地， 而聚於罾口川險隘之處；方今秋雨連綿，襄江之水，必然泛漲；吾已差人堰住各處水口 ，待水發時，乘高就船放水，一渰，樊城；罾口川之兵，皆為魚鱉矣。」關平拜服。</p></div> </div>