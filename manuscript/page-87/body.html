<div class="leaf "><div class="inner justify"><p class="no-indent  ">兵救滅了火，令眾諸侯各於荒地上屯住軍馬。曹操來見袁紹曰：「今董賊西去，正可乘 勢追襲；本初按兵不動，何也？」紹曰：「諸兵疲困，進恐無益。」操曰：「董賊焚燒 宮室，劫遷天子，海內震動，不知所歸；此天亡之時也，一戰而天下定矣。諸侯何疑而 不進？」眾諸侯皆言不可輕動。操大怒曰：「豎子不足與謀！」遂自引兵萬餘，領夏侯 惇，夏侯淵，曹仁，曹洪，李典，樂進，星夜來趕董卓。</p><p class=" stretch-last-line ">且說董卓行至滎陽地方，太守徐榮出接。李儒曰：「丞相新棄洛陽，防有追兵。可 教徐榮伏軍滎陽城外山塢之旁：若有兵追來，可竟放過；待我這裏殺敗，然後截住掩殺 。令後來者不敢復追。」卓從其計，又令呂布引精兵遏後。布正行間，曹操一軍趕上。 呂布大笑曰：「不出李儒所料也」！將軍馬擺開。曹操出馬，大叫：「逆賊！劫遷天子</p></div> </div>