<div class="leaf "><div class="inner justify"><p class="no-indent  ">奈何便降？」劉璋曰：「吾父子在蜀二十餘年，無恩德以加百姓；攻戰三年，血肉捐於 草野，皆我罪也。我心何安？不如投降以安百姓。」</p><p>眾人聞之，皆墮淚。忽一人進曰：「主公之言，正合天意。」視之，乃巴西西充國 人也；姓譙，名周，字允南。此人素曉天文。璋問之，周曰：「某夜觀乾象，見群星聚 於蜀郡；其大星光如皓月，乃帝王之象也。況一載之前，小兒謠云：『若要吃新飯，須 待先主來。』此乃預兆。不可逆天道。」黃權，劉巴聞言皆大怒，欲斬之，劉璋當住。 忽報「蜀郡太守許靖，踰城出降矣。」劉璋大哭歸府。</p><p class=" stretch-last-line ">次日，人報「劉皇叔遺幕賓簡雍在城下喚門。」璋令開門接入。雍坐車中，傲睨自 若。忽一人掣劍大喝曰：「小輩得志，傍若無人！汝敢藐視吾蜀中人物耶！」雍慌下車 迎之。此人乃廣漢綿竹人也；姓秦名宓字子★（左束右力）。雍笑曰；「不識賢兄，幸</p></div> </div>