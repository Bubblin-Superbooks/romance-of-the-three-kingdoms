<div class="leaf "><div class="inner justify"><p class="no-indent  ">當劉備借我荊州時，說取了西川，便還荊州。今已得巴，蜀四十一州，須用取索漢上諸 郡。如其不還，即動干戈。」張昭曰：「吳中方寧，不可動兵。昭有一計，使劉備將荊 州雙手奉還主公。」正是：西蜀方開新日月，東吳又索舊山川。未知其計如何，且看下 文分解。</p><p>第六十六回：關雲長單刀赴會，伏皇后為國捐生</p><p>卻說孫權要索荊州。張昭獻計曰：「劉備所倚重者，諸葛亮耳。其兄諸葛瑾今仕於 吳，何不將瑾老小執下，使瑾入川告其弟，令勸劉備交割荊州？『如其不還，必累及我 老小，』亮念同胞之情，必然應允。」權曰：「諸葛瑾乃誠實君子，安忍拘其老小？」 昭曰：「明教知是計策，自然放心。」</p><p class=" stretch-last-line ">權從之，召諸葛瑾老小虛監在府；一面修書，打發諸葛瑾往西川去。不數日，到了 成都，先使人報知玄德。玄德問孔明曰：「令兄來此為何？」孔明曰：「來索荊州耳。</p></div> </div>