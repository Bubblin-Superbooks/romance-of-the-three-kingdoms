<div class="leaf "><div class="inner justify"><p class="no-indent  ">」震曰：「玄德望公甚切，公既不背舊盟，宜速往見。」關公曰：「人生天地間，無終 始者，非君子也。吾來時明白，去時不可不明白。吾今作書，煩公先達知兄長，容某辭 卻曹操，奉二嫂來相見。震曰：「倘曹操不允，為之奈何？」公曰：「吾寧死，豈肯久 留於此？」震曰：「公速作回書，免致劉使君懸望。」關公寫書答云：</p><p>竊聞義不負心，忠不願死。羽自幼讀書，粗知禮義，觀羊角哀、左伯桃之事，未嘗 不三歎而流涕也。</p><p>前守下邳，內無積粟，外無援兵；欲即效死，奈有二嫂之重，未敢斷首捐軀，致負 所託；故爾暫且羈身，冀圖後會。近至汝南，方知兄信；即當面辭曹操，奉二嫂歸。羽 但懷異心，神人共戮。披肝瀝膽，筆楮難窮。瞻拜有期，伏惟照鑒！</p><p class=" stretch-last-line ">陳震得書自回。關公入內告知二嫂，隨即至相府，拜辭曹操。操知來意，乃懸迴避</p></div> </div>