<div class="leaf "><div class="inner justify"><p class="no-indent  ">何也？」關公頓首曰：「兄今委實在河北；未敢教嫂嫂知者，恐有洩漏也。事須緩圖， 不可欲速。」甘夫人曰：「叔宜上緊。」公退，尋思去計，坐立不安。原來于禁探知劉 備在河北，報與曹操。操令張遼來探關公意。</p><p>關公正悶坐，張遼入賀曰：「聞兄在陣上知玄德音信，特來賀喜。」關公曰：「故 主雖在，未得一見，何喜之有？」遼曰：「公與玄德交，比弟與兄交何如？」公曰：「 我與兄，朋友之交也；我與玄德，是朋友而兄弟、兄弟而又君臣也。豈可共論乎？」遼 曰：「今玄德在河北，兄往從否？」關公曰：「昔日之言，安肯背之？文遠須為我致意 丞相。」張遼將關公之言，回告曹操。操曰：「吾自有計留之。」</p><p class=" stretch-last-line ">且說關公正尋思間，忽報有故人相訪。及請入，卻不相識。關公問曰：「公何人也 ？」答曰：「某乃袁紹部下南陽陳震也。」關公大驚，急退左右，問曰：「先生此來，</p></div> </div>