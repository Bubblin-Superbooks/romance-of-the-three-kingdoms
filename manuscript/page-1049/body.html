<div class="leaf "><div class="inner justify"><p class="no-indent  ">等黃忠軍到，卻來放火柴草堆上一齊點著，烈燄飛騰，照耀山谷。</p><p>嚴顏既斬夏侯德，從山後殺來。張郃，夏侯尚，前後不能相顧，只得棄天蕩山，望 定軍山投奔夏侯淵去了。黃忠，嚴顏，守住天蕩山，捷音飛報成都。玄德聞之，眾將慶 喜。法正曰：「昔曹操降張魯，定漢中，不因此勢以圖巴蜀，乃留夏侯淵，張郃，二將 屯守，而自引軍北還，此失計也。今張郃新敗，天蕩失守，主公若乘此時，舉大兵親往 征之，漢中可定也。既定漢中，然後練兵積粟，觀釁伺隙，進可討賊，退可自守。此天 與之時，不可失也。」</p><p class=" stretch-last-line ">玄德，孔明，皆深然之，遂傳令趙雲，張飛為先鋒。玄德與孔明親自引兵十萬，擇 日圖漢中；傳檄各處，嚴加提備。時建安二十三年，秋七月吉日。玄德大軍出葭萌關下 營，召黃忠、嚴顏到寨，厚賞之。玄德曰：「人皆言將軍老矣，惟軍師獨知將軍之能。</p></div> </div>