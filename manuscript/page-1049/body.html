<div class="leaf "><div class="inner justify"><p class="no-indent  ">視之。略曰：「凡為將者，當以剛柔相濟，不可徒恃其勇。若但任勇，則是一夫之敵耳 。吾今屯大軍於南鄭，欲觀卿之『妙才，』勿辱二字可也。」</p><p>夏侯淵覽畢大喜，打發使命回訖，乃與張郃商議曰：「今魏王率大兵屯於南鄭，以 討劉備。吾與汝久守此地，豈能建立功業﹖來日吾出戰，務要生擒黃忠。」張郃曰：「 黃忠謀勇兼備，況有法正相助，不可輕敵。此間山路險峻，只宜堅守。」淵曰：「若他 人建了功勞，吾與汝有何面目見魏王耶﹖汝只守山，吾去出戰。」遂下令曰：「誰敢出 哨誘敵﹖」夏侯尚曰：「吾願往。」淵曰：「汝去出哨，與黃忠交戰，只宜輸，不宜贏 。吾有妙計，如此如此。」尚受令，引三千軍離定軍山大寨前行。</p><p class=" stretch-last-line ">卻說黃忠與法正屯兵於定軍山口，累次挑戰，夏侯淵堅守不出；欲要進攻，又恐山</p></div> </div>