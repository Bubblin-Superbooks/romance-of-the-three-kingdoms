<div class="leaf "><div class="inner justify"><p class="no-indent  ">「愚聞多言獲利，不如默而無言。何不將金石之論為我主言之，乃與眾人辯論也？」孔 明曰：「諸君不知世務，互相問難，不容不答耳。」</p><p>於是黃蓋與魯肅引孔明入；至中門，正遇諸葛瑾，孔明施禮。瑾曰：「賢弟既到江 東，如何不來見我？」孔明曰：「弟既事豫州，理宜先公後私，公事未畢，不敢及私。 望兄見諒。」瑾曰：「賢弟見過吳侯，卻來敘話。」說罷自去。</p><p>魯肅曰：「適間所囑，不可有誤。」孔明點頭應諾。引至堂上，孫權降階而迎，優 禮相待。施禮畢，賜孔明坐。眾文武分兩行而立。魯肅立於孔明之側，只看他講話。孔 明致玄德之意畢，偷眼看孫權：碧眼紫鬚，堂堂儀表。孔明暗思：「此人相貌非常，只 可激，不可說。等他問時，用言激之便了。」</p><p class=" stretch-last-line ">獻茶已畢，孫權曰：「多聞魯子敬談足下之才，今幸得相見，敢求教益。」孔明曰</p></div> </div>