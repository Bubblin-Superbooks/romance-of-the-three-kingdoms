<div class="leaf "><div class="inner justify"><p>且說鄧芝回見孔明，言魏延、陳式如此無禮。孔明笑曰：「魏延素有反相，吾知彼 常有不平之意；因憐其勇而用之。久後必生患害。」</p><p>正言間，忽流星馬報到，說陳式折了四千餘人，止有四五百帶傷人馬，屯在谷中。 孔明令鄧芝再來箕谷撫慰陳式，防其生變；一面喚馬岱、王平分付曰：「斜谷若有魏兵 把守，汝二人引本部軍越山嶺，夜行晝伏，速出祈山之左，舉火為號。」又喚馬忠、張 翼分付曰：「汝等亦從山僻小路，晝伏夜行，逕出祈山之右，舉火為號。與馬岱、王平 會合，共劫曹真營寨。吾自從谷中三面攻之，魏兵可破也。」</p><p>四人領命分頭引兵去了。孔明又喚關興、廖化分付曰：「如此如此。」兩人受了密 計，引兵而去。孔明自領精兵倍道而行。正行間，又喚吳班、吳懿授與密計，亦引兵先 行。</p><p class=" stretch-last-line ">卻說曹真心中不信蜀兵來，以此怠慢，縱令軍士歇息；只等十日無事，要羞司馬懿</p></div> </div>