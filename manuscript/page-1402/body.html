<div class="leaf "><div class="inner justify"><p class="no-indent stretch-last-line ">，往助曹真。二人奉詔而去。且說司馬懿引二十萬軍，出關下寨，請先鋒張郃至帳下曰 ：「諸葛亮生平謹慎，未敢造次行事。若吾用兵，先從子午谷逕取長安，早得多時矣。 他非無謀，但恐有失，不肯弄險。今必出軍斜谷，來取郿城。若取郿城，必分兵兩路， 一軍取箕谷矣。吾已發檄文，令子丹拒守郿城，若兵來不可出戰；令孫禮、辛毗截住箕 谷道口，若兵來則出奇兵擊之。」郃曰：「今將軍當於何處進兵？」懿曰：「吾素知秦 嶺之西，有一條路，地名街亭，傍有一城，名列柳城；此二處皆是漢中咽喉。諸葛亮欺 子丹無備，定從此進。吾與汝逕取街亭，望陽平關不遠矣。亮若知吾斷其街亭要路，絕 其糧道，則隴西一境，不能安守，必然連夜奔回漢中去也。彼若回動，吾提兵於小路擊 之，可得全勝；若不歸時，吾卻將諸處小路，盡皆壘斷，俱以兵守之。一月無糧，蜀兵</p></div> </div>