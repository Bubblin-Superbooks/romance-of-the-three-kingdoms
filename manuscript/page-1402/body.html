<div class="leaf "><div class="inner justify"><p class="no-indent  ">馬懿」。懿撐起懸空板，倚定護心木欄干，大笑曰：「郭伯濟來何遲也？」淮大驚曰： 「仲達神機，吾不及也！」遂入城。相見已畢，懿曰：「今街亭已失，諸葛亮必走。公 可速與子丹星夜追之。」郭淮從其言，出城而去。懿喚張郃曰：「子丹、伯濟，恐吾全 獲大功，故來取此城池。吾非獨欲成功，乃僥倖而已。吾料魏延、王平、馬謖、高翔等 輩，必先去據陽平關。吾若去取此關，諸葛亮必隨後掩殺，中其計矣。兵法云：『歸師 勿掩，窮寇莫追。』汝可從小路抄箕谷退兵。吾自引兵當斜谷之兵。若彼敗走，不可相 拒，只宜中途截住，蜀兵輜重，可盡得也。」張郃受計，引兵一半去了。懿下令：「逕 取斜谷：由西城而進。西城雖山僻小縣，乃蜀兵屯糧之所，又南安、天水、安定三郡總 路。若得此城，三郡可復矣。」於是司馬懿留申耽、申儀守列柳城，自領大軍斜谷進發 。</p></div> </div>