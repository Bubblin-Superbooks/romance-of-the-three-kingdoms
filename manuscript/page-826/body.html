<div class="leaf "><div class="inner justify"><p>魯肅設宴款待孔明。宴罷，孔明辭回。方欲下船，只見江邊一人道袍竹冠，皂【左 糸右條】素履，一手揪住孔明大笑曰：「汝氣死周郎，卻又來弔孝，明欺東吳無人耶？ 」孔明急視其人，乃鳳雛先生龐統也。孔明亦大笑。兩人攜手登舟，各訴心事。孔明乃 留書一封與統，囑曰：「吾料孫仲謀必不能重用足下。稍有不如意，可來荊州共扶玄德 。此人寬仁厚德，必不負公平生之所學。」統允諾而別。孔明自回荊州。</p><p>卻說魯肅送周瑜靈柩至蕪湖，孫權接著，哭祭於前，命厚葬於本鄉。瑜有兩男一女 ，長男循，次男胤。權皆厚恤之。魯肅曰：「肅碌碌庸才，誤蒙公瑾重薦，其實不稱所 職。願舉一人以助主公。此人上通天文，下曉地理；謀略不減於管樂，樞機可並於孫吳 。往日周公瑾多用其言，孔明亦深服其智。見在江南，何不重用？</p><p class=" stretch-last-line ">權聞言大喜，便問此人姓名。肅曰：「此人乃襄陽人。姓龐，名統，字士元，道號</p></div> </div>