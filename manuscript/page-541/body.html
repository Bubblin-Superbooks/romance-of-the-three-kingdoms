<div class="leaf "><div class="inner justify"><p class="no-indent  ">，力攻曹操也。」玄德曰：「不可。使人殺其母，而吾用其子，不仁也；留之不使去， 以絕其母子之道，不義也。吾寧死，不為不仁不義之事。」眾皆感歎。玄德請徐庶飲酒 ，庶曰：「今聞老母被囚，雖金波玉液不能下咽矣。」玄德曰：「備聞公將去，如失左 右手，雖龍肝鳳髓，亦不甘味。」</p><p class=" stretch-last-line ">二人相對而泣，坐以待旦。諸將已於郭外安排筵席餞行。玄德與徐庶並馬出城，至 長亭，下馬相辭。玄德舉杯謂徐庶曰：「備分淺緣薄，不能與先生相聚，望先生善事新 主，以成功名。」庶泣曰：「某才微智淺，深荷使君重用。今不幸半途而別，實為老母 故也。縱使曹操相迫，庶亦終身不設一謀。」玄德曰：「先生既去，劉備亦將遠遁山林 矣。」庶曰：「某所以與使君共圖王霸之業者，恃此方寸耳。今以老母之故，方寸亂矣 ，縱使在此，無益於事。使君宜別求高賢輔佐，共圖大業，何便灰心如此？」玄德曰：</p></div> </div>