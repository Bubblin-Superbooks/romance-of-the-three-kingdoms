<div class="leaf "><div class="inner justify"><p class="no-indent  ">去。──我只費了幾匹木牛流馬，卻不久便得軍中許多資助也。」諸將問曰：「丞相何 以知之？」孔明曰：「司馬懿見了木牛流馬，必然仿我法度，一樣製造。那時我又有計 策。」</p><p>數日後，人報魏軍也會造木牛流馬，往隴西搬運糧草。孔明大喜曰：「不出吾之算 也。」便喚王平分付曰：「汝引一千兵，扮作魏兵，星夜偷過北原，只說是巡糧軍，混 入彼運糧軍中，將運糧之人，盡皆殺散﹔卻驅木牛流馬而回，逕奔過北原來。此處必有 魏兵追趕，汝便將木牛流馬口內舌頭扭轉過來，牛馬就不能行動，汝等竟棄之而走。背 後魏兵趕到，牽拽不動，扛抬不去。吾再有兵到，汝卻回身再將牛馬舌扭過來，長驅大 行。魏兵必疑為怪也」</p><p class=" stretch-last-line ">王平受計引兵而去。孔明又喚張嶷分付曰：「汝引五百兵，都扮作六丁六甲神兵， 鬼頭獸身，用五彩塗面，妝作種種怪異之狀﹔一手執繡旗，一手仗寶劍﹔身挂葫蘆，內</p></div> </div>