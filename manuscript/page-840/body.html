<div class="leaf "><div class="inner justify"><p>妾告於苗澤，澤報知曹操。操便密喚曹洪，許褚分付如此如此；又喚夏侯淵、徐晃 分付如此如此。各人領命去了，一面先將黃奎一家老小拏下。</p><p>次日，馬騰領著西涼兵馬，將次近城，只見前面一簇紅旂，打著丞相旗號。馬騰只 道曹操自來點軍，拍馬向前。忽聽得一聲砲響，紅旗開處，弓弩齊發。一將當先，乃曹 洪也。馬騰急撥馬回時，兩下喊聲又起。左邊許褚殺來，右邊夏侯淵殺來，後面又是徐 晃領兵殺至，截斷西涼軍馬，將馬騰父子三人困在垓心。</p><p class=" stretch-last-line ">馬騰見不是頭，奮力衝殺。馬鐵早被亂箭射死。馬休隨著馬騰左衝右突，不能得出 。二人身帶重傷，坐下馬又被箭射倒，父子二人俱被執。曹操教將黃奎與馬騰父子，一 齊綁至。黃奎大叫：「無罪！」操教苗澤對證。馬騰大罵曰：「豎儒誤我大事！我不能</p></div> </div>