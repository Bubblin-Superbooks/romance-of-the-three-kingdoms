<div class="leaf "><div class="inner justify"><p class="no-indent  ">且蓋小宮居住。百官朝賀，皆立於荊棘之中。詔改興平為建安元年。</p><p>是歲又大荒。洛陽居民，僅有數百家，無可為食，盡出城去剝樹皮掘草根食之。尚 書郎以下，皆自出城樵採，多有死於頹牆壞壁之間者。漢末氣運之衰，無甚於此。後人 有詩歎之曰：</p><p>血流芒碭白蛇亡，赤幟縱橫遊四方。秦鹿逐翻興社稷，楚騅推倒立封疆。天子懦弱 姦邪起，宗社凋零盜賊狂。看到兩京遭難處，鐵人無淚也悽惶。</p><p>太尉楊彪奏帝曰：「前蒙降詔，未曾發遣。今曹操在山東，兵強將盛，可宣入朝， 以輔王室。」帝曰：「朕前既降詔，卿何必再奏？今即差人前去便了。」彪領旨，即差 使命赴山東，宣召曹操。</p><p class=" stretch-last-line ">卻說曹操在山東，聞知車駕已還洛陽，聚謀士商議。荀彧進曰：「昔晉文公納周襄</p></div> </div>