<div class="leaf "><div class="inner justify"><p>第三十三回：曹丕乘亂納甄氏，郭嘉遺計定遼東</p><p>卻說曹丕見二婦人啼哭，拔劍欲斬之。忽見紅光滿目，遂按劍而問曰：「汝何人也 ？」一婦人告曰：「妾乃袁將軍之妻劉氏也。」丕曰：「此女何人？」劉氏曰：「此次 男袁熙之妻甄氏也。因熙出鎮幽州，甄氏不肯遠行，故留於此。」</p><p>丕拖此女近前，見披髮垢面。丕以衫袖拭其面而觀之，見甄氏玉肌花貌，有傾國之 色。遂對劉氏曰：「吾乃曹丞相之子也。願保汝家，汝勿憂慮。」遂按劍坐於堂上。</p><p class=" stretch-last-line ">卻說曹操統領眾將，入冀州城，將入城門，許攸縱馬近前，以鞭指城門呼操曰：「 阿瞞，汝不得我，安得入此門？」操大笑。眾將聞言，俱懷不平。操至紹府門下，問曰 ：「誰曾入此門來？」守將對曰：「世子在內。」操喚出責之。劉氏出拜曰：「非世子</p></div> </div>