<div class="leaf "><div class="inner justify"><p class="no-indent  ">大喝：「我在此等候多時，休教走脫！」楊奉大驚，急待回軍，早被曹兵圍住。恰好韓 暹引兵來救，兩軍混戰，楊奉走脫。曹操趁彼軍亂，乘勢攻擊，兩家軍士大半多降。楊 奉、韓暹勢孤，引敗兵投袁術去了。</p><p>曹操收軍回營，滿寵引徐晃入見。操大喜，厚待之。於是迎鑾駕到許都，蓋造宮室 殿宇，立宗廟社稷、省臺司院衙門，修城郭府庫；封董承等十三人為列侯。賞功罰罪， 並聽曹操處置。</p><p>操自封為大將軍武平侯，以荀彧為侍中尚書令；荀攸為軍師；郭嘉為司馬祭酒；劉 曄為司空掾曹；毛玠，任峻為典農中郎將，催督錢糧；程昱為東平相，范成，董昭為洛 陽令；滿寵為許都令；夏侯惇，夏侯淵，曹仁，曹洪皆為將軍；呂虔，李典，樂進，于 禁，徐晃，皆為校尉；許褚，典韋，皆為都尉；其餘將士，各各封官。自此大權皆歸於 曹操。朝廷大務，先稟曹操，然後方奏天子。</p></div> </div>