<div class="leaf "><div class="inner justify"><p class="no-indent  ">，決不肯和。」融教一面點兵，一面差人送書。正商議間，忽報黃巾賊黨管亥部領群寇 數萬殺奔前來。孔融大驚，急點本部人馬，出城與賊迎戰。管亥出馬曰：「吾知北海糧 廣，可借一萬石，即便退兵；不然，打破城池老幼不留！」孔融叱曰：「吾乃大漢之臣 ，守大漢之地，豈有糧米與賊耶！」管亥大怒，拍馬舞刀，直取孔融。融將宗寶挺鎗出 馬；戰不數合，被管亥一刀，砍宗寶於馬下。孔融兵大亂，奔入城中。管亥分兵四面圍 城，孔融心中鬱悶。糜竺懷愁，更不待言。</p><p class=" stretch-last-line ">次日，孔融登城遙望，賊勢浩大，倍添憂惱。忽見城外一人挺鎗躍馬殺入賊陣，左 衝右突，如入無人之境，直到城下大叫：「開門！」孔融不識其人，不敢開門。賊眾趕 到河邊，那人回身連搠十數人下馬，賊眾倒退，融急命開門引入。其人下馬棄鎗，逕到</p></div> </div>