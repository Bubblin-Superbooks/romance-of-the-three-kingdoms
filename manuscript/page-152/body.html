<div class="leaf "><div class="inner justify"><p class="no-indent  ">，守大漢之地，豈有糧米與賊耶！」管亥大怒，拍馬舞刀，直取孔融。融將宗寶挺鎗出 馬；戰不數合，被管亥一刀，砍宗寶於馬下。孔融兵大亂，奔入城中。管亥分兵四面圍 城，孔融心中鬱悶。糜竺懷愁，更不待言。</p><p>次日，孔融登城遙望，賊勢浩大，倍添憂惱。忽見城外一人挺鎗躍馬殺入賊陣，左 衝右突，如入無人之境，直到城下大叫：「開門！」孔融不識其人，不敢開門。賊眾趕 到河邊，那人回身連搠十數人下馬，賊眾倒退，融急命開門引入。其人下馬棄鎗，逕到 城上，拜見孔融。融問其姓名對曰：「某東萊黃縣人也：覆姓太史，名慈，字子義。老 母重蒙恩顧。某昨自遼東回家省親，知賊寇城，老母說：『屢受府君深恩，汝當往救。 』某故單馬而來。」孔融大喜。原來孔融與太史慈，雖未識面，卻曉得他是個英雄。因 他遠出，有老母住在離城二十里之外，融常使人遣以粟帛；母感融德，故特使慈來救。</p></div> </div>