<div class="leaf "><div class="inner justify"><p class="no-indent  ">柩於許昌之南原，居喪守墓。凡曹操所賜，庶俱不受。時操欲商議南征，荀彧諫曰：「 天寒未可用兵。姑待春暖，方可長驅大進。一操從之，乃引漳河之水作一池，名玄武池 ，於內教練水軍，準備南征。</p><p>卻說玄德正安排禮物，欲往隆中謁諸葛亮，忽人報：「門外有一先生，峨冠博帶， 道貌非常，特來相探。」玄德曰：「此莫非即孔明否？」遂整衣出迎。視之，乃司馬徽 也。玄德大喜，請入後堂高坐，拜問曰：「備自別仙顏，日因軍務倥傯，有失拜訪。今 得光降，大慰仰慕之私。」徽曰：「聞徐元直在此，特來一會。」玄德曰：「近因曹操 囚其母，徐母遣人馳書喚回許昌去矣。」徽曰：「此中曹操之計矣！吾素聞徐母最賢， 雖為操所囚，必不肯馳書召其子。此書必詐也。元直不去，其母尚存；今若去，母必死 矣。」</p></div> </div>