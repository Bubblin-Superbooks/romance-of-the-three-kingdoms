<div class="leaf "><div class="inner justify"><p class="no-indent  ">地。淮南已平。正欲退兵，忽報西蜀姜維引兵來取長城，邀截糧草。昭大驚，與多官計 議退兵之策。</p><p>時蜀漢延熙二十年，改為景耀元年。姜維在漢中選川將兩員，每日操練人馬：一是 蔣舒，一是傅僉，兩人頗有膽勇，維甚愛之。忽報淮南諸葛誕起兵討司馬昭，東吳孫琳 助之，昭大起兩淮之兵，將魏太后並魏主一同出征去了。維大喜曰：「吾今番大事濟矣 ！」</p><p>遂表奏後主，願興兵伐魏。中散大夫譙周聽知，嘆曰：「近來朝廷溺於酒色，信任 中貴黃皓，不理國事，只圖歡樂；伯約累欲征伐，不恤軍士；國將危矣！」乃作「讎國 論」一篇，寄與姜維。維拆封視之。論曰：</p><p class=" stretch-last-line ">或問：古往能以弱勝強者，其術何如？曰：處大國無患者，恆多慢；處小國有憂者 ，恆思善。多慢則生亂，思善則生治，理之常也，故周文養民，以少取多；句踐恤眾，</p></div> </div>