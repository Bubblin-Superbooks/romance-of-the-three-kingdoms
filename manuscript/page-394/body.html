<div class="leaf "><div class="inner justify"><p class="no-indent  ">牌於門。關公怏怏而回，命舊日跟隨人役，收拾車馬，早晚伺候；分付宅中，所有原賜 之物，盡皆留下，分毫不可帶去。次日再往相府辭謝，門首又挂迴避牌。關公一連去了 數次，皆不得見；乃往張遼家相探，欲言其事，遼亦託疾不出。關公思曰：「此曹丞相 不容我去之意。我去志已決，豈可復留？」即寫書一封，辭謝曹操。書略曰：</p><p>羽少事皇叔，誓同生死；皇天后土，實聞斯言。前者下邳失守，所請三事，已蒙恩 諾。今探知故主現在袁紹軍中，回思昔日之盟，豈容違背？新恩雖厚，舊義難忘。茲特 奉書告辭，伏惟照察。其有餘恩未報，願以俟之異日。</p><p class=" stretch-last-line ">寫畢封固，差人去相府投遞；一面將累次所受金銀，一一封置庫中，懸漢壽亭侯印 於堂上，請二夫人上車。關公上赤兔馬，手提青龍刀，率領舊日跟隨人役，護送車仗，</p></div> </div>