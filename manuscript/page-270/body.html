<div class="leaf "><div class="inner justify"><p class="no-indent  ">迎敵。兩陣對圓，張繡出馬，指操罵曰：「汝乃假仁義無廉恥之人，與禽獸何異！」操 大怒，令許褚出馬，繡令張先接戰。只三合，許褚斬張先於馬下，繡軍大敗。操引軍趕 至南陽城下。繡入城，閉門不出。</p><p>操圍城攻打，見城壕甚闊，水勢又深，急難近城，乃令軍士運土填濠；又用土布袋 並柴薪草把相雜於城邊作梯凳；又立雲梯窺望城中。操自騎馬遶城觀之。如此三日，操 傳令教軍士於西門角上，堆積柴薪，會集諸將，就那裡上城。</p><p>城中賈詡見如此光景，便謂張繡曰：「某已知曹操之意矣；今可將計就計而行。」 正是：「強中自有強中手，用詐還逢識詐人。」不知其計若何，且看下文分解。</p><p>第十八回：賈文和料敵決勝，夏侯惇拔失啖睛</p><p class=" stretch-last-line ">卻說賈詡料知曹操之意，便欲將計就計而行，乃謂張繡曰：「某在城上，見曹操遶</p></div> </div>