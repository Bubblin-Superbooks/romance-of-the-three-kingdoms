<div class="leaf "><div class="inner justify"><p class="no-indent  ">詩論之曰：</p><p>十萬貔貅十萬心，一人號令眾難禁。拔刀割髮權為首，方見曹瞞詐術深。</p><p>卻說張繡知操引兵來，急發書報劉表，使為後應；一面與雷敘、張先二將領兵出城 迎敵。兩陣對圓，張繡出馬，指操罵曰：「汝乃假仁義無廉恥之人，與禽獸何異！」操 大怒，令許褚出馬，繡令張先接戰。只三合，許褚斬張先於馬下，繡軍大敗。操引軍趕 至南陽城下。繡入城，閉門不出。</p><p>操圍城攻打，見城壕甚闊，水勢又深，急難近城，乃令軍士運土填濠；又用土布袋 並柴薪草把相雜於城邊作梯凳；又立雲梯窺望城中。操自騎馬遶城觀之。如此三日，操 傳令教軍士於西門角上，堆積柴薪，會集諸將，就那裡上城。</p><p class=" stretch-last-line ">城中賈詡見如此光景，便謂張繡曰：「某已知曹操之意矣；今可將計就計而行。」</p></div> </div>