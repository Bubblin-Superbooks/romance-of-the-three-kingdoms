<div class="leaf "><div class="inner justify"><p class="no-indent  ">德稱謝。使者乃取出私書遞與玄德。玄德看罷，曰：「此事尚容計議。」席散，安歇來 使於館驛。玄德夜與眾商議此事。張飛曰：「呂布本無義之人，殺之何礙？」玄德曰： 「他勢窮而來投我，我若殺之，亦是不義。」張飛曰：「好人難做！」玄德不從。</p><p>次日，呂布來賀，玄德教請入見。布曰：「聞公受朝廷恩命，特來相賀。」玄德遜 謝。只見張飛扯劍上廳，要殺呂布，玄德慌忙阻住。布大驚曰：「翼德何故只要殺我？ 」張飛叫曰：「曹操道你是無義之人，教我哥哥殺你！」玄德連聲喝退。乃引呂布同入 後堂，實告前因；就將曹操所送密書與呂布看。布看畢，泣曰：「此乃曹賊欲令二人不 和耳！」玄德曰：「兄勿憂：劉備誓不為此不義之事。」</p><p class=" stretch-last-line ">呂布再三拜謝。備留布飲酒，至晚方回。關、張曰：「兄長何故不殺呂布？」玄德</p></div> </div>