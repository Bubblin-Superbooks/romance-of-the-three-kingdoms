<div class="leaf "><div class="inner justify"><p class="no-indent  ">則勇矣，不知用謀。今許都新定，未可造次用兵。彧有一計，名曰：『二虎競食之計』 。今劉備雖領徐州，未得詔命。明公可奏請詔命實授備為徐州牧，因密與一書，教殺呂 布。事成則備無猛士為輔，亦漸可圖；事不成，則呂布必殺備矣；此乃『二虎競食之計 』也。」操從其言，即時奏請詔命，遣使齎往徐州，封劉備為征東將軍宜城亭侯，領徐 州牧；並附密書一封。</p><p>卻說劉玄德在徐州，聞帝幸許都，正欲上表慶賀。忽報天使至，出郭迎接入郡，拜 受恩命畢，設宴管待來使。使曰：「君侯得此恩命，實曹將軍於帝前保薦之力也。」玄 德稱謝。使者乃取出私書遞與玄德。玄德看罷，曰：「此事尚容計議。」席散，安歇來 使於館驛。玄德夜與眾商議此事。張飛曰：「呂布本無義之人，殺之何礙？」玄德曰： 「他勢窮而來投我，我若殺之，亦是不義。」張飛曰：「好人難做！」玄德不從。</p></div> </div>