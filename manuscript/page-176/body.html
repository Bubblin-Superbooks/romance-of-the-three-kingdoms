<div class="leaf "><div class="inner justify"><p class="no-indent  ">其鄉貫姓名。</p><p>壯士曰：「我乃譙國譙縣人也：姓許，名褚，字仲康。向遭寇亂，聚宗族數百人， 築堅於塢中以禦之。一日寇至，吾令眾人多取石子準備，吾親自飛石擊之，無不中者， 寇乃退去。又一日寇至，塢中無糧，遂與賊和，約以耕牛換米。米已送到，賊驅牛至塢 外，牛皆奔走回還，被我雙手掣二牛尾，倒行百餘步。賊大驚，不敢取牛而走：因此保 守此處無事。」操曰：「吾聞大名久矣，還肯降否？」褚曰：「固所願也。」遂招宗族 數百人俱降。操拜許褚為都尉，賞勞甚厚。隨將何儀、黃劭斬訖。汝、潁悉平。</p><p class=" stretch-last-line ">曹操班師，曹仁、夏侯惇接見，言近日細作報說：兗州薛蘭、李封軍士皆出擄掠， 城邑空虛，可引得勝之兵攻之，一鼓可下。操遂引軍逕奔兗州。薛蘭、李封出其不意， 只得引兵出城迎戰。許褚曰：「吾願取此二人，以為贄見之禮。」操大喜，遂令出戰，</p></div> </div>