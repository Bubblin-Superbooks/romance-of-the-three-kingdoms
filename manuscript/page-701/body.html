<div class="leaf "><div class="inner justify"><p class="no-indent  ">來降，周瑜孤立無援，必為丞相所擒。瑜既破，則劉備無所用矣。」操曰：「先生果能 成大功，操請奏聞天子，封為三公之列。」統曰：「某非為富貴，但欲救萬民耳。丞相 渡江，慎勿殺害。」操曰：「吾替天行道，安忍殺戮人民？」統拜求榜文，以安宗族。 操曰：「先生家屬，現居何處？」統曰：「只在江邊。若得此榜，可保全矣。」</p><p>操命寫榜僉押付統。統拜謝曰：「別後可速進兵，休待周郎知覺。」操然之。</p><p>統拜別，至江邊，正欲下船，忽見岸上一人，道袍竹冠，一把扯住統曰：「你好大 膽！黃蓋用苦肉計，闞澤下詐降書，你又來獻連環計，只恐燒不盡絕！你們拿出這等毒 手來，只好瞞曹操，也須瞞我不得！」嚇得龐統魂飛散。正是：莫道東南能制勝，誰云 西北獨無人？畢竟此人是誰，且看下文分解。</p><p>第四十八回：宴長江曹操賦詩，鎖戰船北軍用武</p></div> </div>