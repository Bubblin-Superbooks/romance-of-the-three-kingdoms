<div class="leaf "><div class="inner justify"><p class="no-indent  ">，打龍鳳日月旗旛，四斗五方旌幟，金瓜銀斧，黃銊白旄，黃羅銷金傘蓋之下，袁術身 披金甲，腕懸兩刀，立於陣前，大罵呂布：「背主家奴！」</p><p>布怒，挺戟向前。術將李豐挺鎗來迎；戰不三合，被布刺傷其手，豐棄鎗而走。呂 布麾兵衝殺，術軍大亂。呂布引軍從後追趕，搶奪馬匹衣甲無數。袁術引著敗軍，走不 上數里，山背後一彪軍出，截住去路。當先一將，乃關雲長也。大叫：「反賊！還不受 死！」袁術慌走，餘眾四散奔逃，被雲長大殺了一陣。袁術收拾敗軍，奔回淮南去了。</p><p class=" stretch-last-line ">呂布得勝，邀請雲長並楊奉、韓暹等一行人馬到徐州，大排筵宴款待。軍士都有犒 賞。次日，雲長辭歸。布保韓暹為沂都牧。楊奉為瑯琊牧，商議欲留二人在徐州。陳珪 曰：「不可。韓、楊二人據山東。不出一年，則山東城郭皆屬將軍也。」布然之，遂送</p></div> </div>