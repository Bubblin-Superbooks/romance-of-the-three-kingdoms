<div class="leaf "><div class="inner justify"><p class="no-indent  ">飛曰：「軍師何故小覷吾？吾曾獨拒曹操百萬之兵，豈愁馬超一匹夫乎？」孔明曰：「 翼德拒水斷橋，此因曹操不知虛實耳。若知虛實將軍豈得無事？今馬超之勇，天下皆知 。渭橋大戰，殺得曹操割鬚棄袍，幾乎喪命，非等閒之比，雲長且未必能勝。」飛曰： 「我只今便去；如勝不得馬超，甘當軍令！」孔明曰：「即爾肯寫文書，便為先鋒。請 主公親自去一遭。留亮守綿竹。待子龍來，卻作商議。」魏延曰：「某亦願往。」</p><p class=" stretch-last-line ">孔明令魏延帶五百哨馬先行，張飛第二，玄德後隊，望葭明關進發。魏延哨馬先到 關下，正遇楊柏。魏延與楊柏交戰，不十合，楊柏敗走。魏延要奪張飛頭功，乘勢趕去 ，前面一軍擺開，為首乃是馬岱。魏延只道是馬超，舞刀躍馬迎之。與馬岱戰不十合， 岱敗走。延趕去，被岱回身一箭，中了魏延左臂。延急回馬走。馬岱趕至關前，只見一</p></div> </div>