<div class="leaf "><div class="inner justify"><p class="no-indent  ">，閒談許久！」玄德曰：「此亦隱者之言也。」</p><p>三人回至新野，過了數日，玄德使人探聽孔明。回報曰：「臥龍先生已回矣。」玄 德便教備馬。張飛曰：「量一村夫，何必哥哥自去？可使人喚來便了。」玄德叱曰：「 汝豈不聞孟子云：『欲見賢而不以其道，猶欲其入而閉之門也。』孔明當世大賢，豈可 召乎？」遂上馬再往訪孔明。關、張亦乘馬相隨。</p><p>時值隆冬，天氣嚴寒，彤雲密布。行無數里，忽然朔風凜凜，瑞雪霏霏；山如玉簇 ，林似銀床。張飛曰：「天寒地凍，尚不用兵，豈宜遠見無益之人乎？不如回新野以避 風雪。」玄德曰：「吾正欲使孔明知我慇懃之意。如弟輩怕冷，可先回去。」飛曰：「 死且不怕，豈怕冷乎？但恐哥哥空勞神思。」玄德曰：「勿多言，只相隨同去。」將近 茅廬，忽聞路旁酒店中有人作歌。玄德立馬聽之。其歌曰：</p></div> </div>