<div class="leaf "><div class="inner justify"><p class="no-indent  ">軍征南將軍劉巴，前護軍偏將軍、漢成亭侯許允，左護軍篤信中郎將丁咸，右護軍偏將 軍劉敏，後護軍典軍中郎將宮雝，行參軍昭武中郎將胡濟，行參軍諫議將軍閻晏，行參 軍偏將軍爨習，行參軍稗將軍杜義，武略中郎將杜祺，綏軍都尉盛敦，從事武略中郎將 樊岐，典軍書記樊建，丞相令史董厥，帳前左護衛使龍驤將軍關興，右護衛使虎翼將軍 張苞。──以上一應官員，都隨著平北大都督丞相武鄉侯領益州牧知內外事諸葛亮。</p><p class=" stretch-last-line ">分撥已定，又檄李嚴等守川口以拒東吳。選定建興五年春三月丙寅日，出師伐魏。 忽帳下一老將，厲聲而進曰：「我雖年邁，尚有廉頗之勇，馬援之雄。此二古人皆不服 老，何故不用我耶？」眾視之，乃趙雲也。孔明曰：「吾自平南回都，馬孟起病故，吾 甚惜之，以為折一臂也。今將軍年紀已高，倘稍有參差，動搖一世英名，減卻蜀中銳氣</p></div> </div>