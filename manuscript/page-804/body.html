<div class="leaf "><div class="inner justify"><p class="no-indent  ">、潘璋必擒此人不得。」權曰：「焉敢違我令！」普曰：「郡主自幼好觀武事，嚴毅剛 正，諸將皆懼。既然肯順劉備，必同心而去。所追之將，若見郡主，豈肯下手？」</p><p>權大怒，掣所佩之劍，喚蔣欽、周泰聽令，曰：「汝二人將這口劍去取吾妹并劉備 頭來！違令者立斬！」蔣欽、周泰領命，隨後引三千軍趕來。</p><p class=" stretch-last-line ">卻說玄德加鞭縱轡，趲程而行，當夜於路暫歇兩個更次，慌忙起行。看看來到柴桑 界首，望見後面塵頭大起，人報追兵至矣。玄德慌問趙雲曰：「追兵既至，如之奈何？ 」趙雲曰：「主公先行，某願當後。」轉過前面山腳，一彪軍馬攔住去路。當先兩員大 將，厲聲高叫曰：「劉備早早下馬受縛！吾奉周都督將令，守候多時！」原來周瑜恐玄 德走脫，先使徐盛、丁奉引三千軍馬於衝要之處紮營等候，時常令人登高遙望，料得玄</p></div> </div>