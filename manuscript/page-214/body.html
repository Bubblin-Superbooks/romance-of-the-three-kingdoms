<div class="leaf "><div class="inner justify"><p>曹豹無奈，只得告求曰：「翼德公，看我女伍婿之面，且恕我罷。」飛曰：「你女 婿是誰？」豹曰：「呂布是也。」飛大怒曰：「我本不欲打你；你把呂布來嚇我，我偏 要打你！我打你，便是打呂布！」諸人勸不住。將曹豹鞭至五十，眾人苦苦告饒，方止 。</p><p>席散，曹豹回去，深恨張飛，連夜差人齎書一封，逕投小沛見呂布，備說張飛無禮 ；且云：玄德已往淮南，今夜可乘飛醉，引兵來襲徐州，不可錯此機會。呂布見書，便 請陳宮來議。宮曰：「小沛原非久居之地。今徐州既有可乘之隙，失此不取，悔之晚矣 。」</p><p class=" stretch-last-line ">布從之，隨即披挂上馬，領五百騎先行；使陳宮引大軍繼進，高順亦隨後進發。小 沛離徐州只四五十里，上馬便到。呂布到城下時，恰纔四更，月色澄清，城上更不知覺 。布到城門邊叫曰：「劉使君有機密使人至。」城上有曹豹軍報知曹豹，豹上城看之，</p></div> </div>