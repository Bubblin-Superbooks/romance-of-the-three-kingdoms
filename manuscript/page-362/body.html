<div class="leaf "><div class="inner justify"><p class="no-indent  ">「明公所以能威震四方，號令天下者，以奉漢家名號故也。今諸侯未平，遽行廢立之事 ，必起兵端矣」操乃止。只將董承等五人，并其全家老小，押送各門處斬。死者共七百 餘人。城中官民見者，無不下淚。後人有詩歎董承曰：</p><p>密詔傳衣帶，天言出禁門。當年曾救駕，此日更承恩，憂國成心疾，除奸入夢魂。 忠貞千古在，成敗復誰論！</p><p>又有歎王子服等四人詩曰：</p><p>書名尺素矢忠謀，慷慨思將君父酬。赤膽可憐捐百口，丹心自是足千秋。</p><p class=" stretch-last-line ">且說曹操既殺了董承等眾人，怒氣未消，遂帶劍入宮，來弒董貴妃。貴妃乃董承之 妹，帝幸之，已懷孕五月。當日帝在後宮，正與伏皇后私論董承之事，至今尚無音耗。 忽見曹操帶劍入宮，面有怒容，帝大驚失色。操曰：「董承謀反，陛下知否？」帝曰：</p></div> </div>