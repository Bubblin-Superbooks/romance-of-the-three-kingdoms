<div class="leaf "><div class="inner justify"><p class="no-indent  ">：「貶於冷宮，待分娩了，殺之未遲。」操曰：「欲留此逆種，為母報讎乎？」董妃泣 告曰：「乞全屍而死，勿令彰露。」操令取白練至面前。帝泣謂妃曰：「卿於九泉之下 ，勿怨朕躬！」言訖，淚下如雨。伏后亦大哭。操怒曰：「猶作女兒態耶！」叱武士牽 出，勒死於宮門之外。後人有詩歎董妃曰：</p><p>春殿承恩亦枉然，傷哉龍種並時捐。堂堂帝主難相救，掩面徒看淚湧泉。</p><p class=" stretch-last-line ">操諭監宮官曰：「今後但有外戚宗族，不奉吾旨，輒入宮門者斬。守禦不嚴，與同 罪。」又撥心腹人三千充御林軍，令曹洪統領，以為防察。操謂程昱曰：「今董承等雖 誅，尚有馬騰，劉備，亦在此數，不可不除。」昱曰：「馬騰屯軍西涼，未可輕取；但 當以書慰勞，勿使生疑，誘入京師圖之，可也。劉備現在徐州，分布掎角之勢，亦不可</p></div> </div>