<div class="leaf "><div class="inner justify"><p class="no-indent  ">贊衡曰：「顏回復生。」向者禰衡之辱丞相，乃融使之也。」操大怒，遂命廷尉捕捉孔 融。融有二子，年尚少，時方在家，對坐奕棋。左右急報曰：「尊君被廷尉執去，將斬 矣。二公子何不急避？」二子曰：「覆巢之下，安有完卵乎？」</p><p>言未已，廷尉又至，盡收融家小并二子，皆斬之，號令融屍於市。京兆脂習伏屍而 哭。操聞之，大怒，欲殺之。荀彧曰：「彧聞脂習常諫融曰：『公剛直太過，乃取禍之 道。』今融死而來哭，乃義人也，不可殺。」操乃止。習收融父子屍首，皆葬之。後人 有詩讚孔融曰：</p><p>孔融居北海，豪氣貫長虹。坐上客長滿，樽中酒不空。文章驚世俗，談笑侮王公。 史筆褒忠直，存宜紀大中。</p><p>曹操既殺孔融，傳令五隊軍馬次第起行，只留荀彧等守許昌。</p><p class=" stretch-last-line ">卻說荊州劉表病重，使人請玄德來託孤。玄德引關、張至荊州見劉表。表曰：「我</p></div> </div>