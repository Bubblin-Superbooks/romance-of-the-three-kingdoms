<div class="leaf "><div class="inner justify"><p class="no-indent  ">杜、景、死、驚、開。如從生門、景門、開門而入則吉，從傷門、驚門、休門而入則傷 ，從杜門、死門而入則亡。今八門雖布得整齊，只是中間還欠主持。如從東南角上生門 擊入，往正西景門而出，其陣必亂。」</p><p>玄德傳令，教軍士把住陣角，命趙雲引五百軍從東南而入，逕往西出。雲得令，挺 槍躍馬，引兵逕投東南角上吶喊，殺入中軍。曹仁便投北走。雲不追趕，卻突出西門， 又從西殺轉東南角上來。曹仁軍大亂。玄德麾軍衝擊，曹兵大敗而退。單福命休追趕， 收軍自回。</p><p class=" stretch-last-line ">卻說曹仁輸了一陣，方信李典之言；因復請典商議，言：「劉備軍中必有能者，吾 陣竟為所破。」李典曰：「吾雖在此，甚憂樊城。」曹仁曰：「今晚去劫寨。如得勝， 再行計議；如不勝，便退軍回樊城。」李典曰：「不可。劉備必有準備。」仁曰：「若</p></div> </div>