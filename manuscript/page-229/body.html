<div class="leaf "><div class="inner justify"><p class="no-indent  ">策還兵復攻秣陵，親到城壕邊，招諭薛禮投降。城上暗放一冷箭，正中孫策左腿，翻身 落馬。眾將急救起，還營拔箭，以金瘡藥傅之。策令軍中詐稱主將中箭身死。軍中舉哀 ，拔寨齊起。</p><p>薛禮聽知孫策已死，連夜起城內之軍，與驍將張英，陳橫殺出城來追之。忽然伏兵 四起，孫策當先出馬，高聲大叫曰：「孫郎在此！」眾軍皆驚，盡棄鎗刀，拜於地下。 策令休殺一人。張英撥馬回走，被陳武一鎗刺死。陳橫被蔣欽一箭射死。薛禮死於亂軍 中。策入秣陵，安輯居民；移兵至涇縣來捉太史慈。</p><p class=" stretch-last-line ">卻說太史慈招得精壯二千餘人，并所部兵，正要來與劉繇報讎。孫策與周瑜商議活 捉太史慈之計。瑜令三面攻縣，只留東門放走；離城二十五里，三路各伏一軍，太史慈 到那裏，人馬困乏，必然被擒。原來太史慈所招軍大半是山野之民，不諳紀律。涇縣城</p></div> </div>