<div class="leaf "><div class="inner justify"><p class="no-indent  ">：「此人守義，不可斬也。」復用楊阜為參軍。阜薦梁寬，趙衢二人，超盡用為軍官。 楊阜告馬超曰：「阜妻死於臨洮，乞告兩個月假，歸葬其妻，便回。」</p><p>馬超從之。楊阜過歷城，來見撫彝將軍姜敘。敘與阜是姑表兄弟。敘之母是阜之姑 ，時年已八十二。當日楊阜入姜敘內宅，拜見其姑，哭告曰：「阜守城不能保，主亡不 能死，愧無面見姑。馬超叛君，妄殺郡守，一州士民，無不恨之。今吾兄坐據歷城，竟 無討賊之心，此豈人臣之理乎？」言罷，淚流出血。</p><p class=" stretch-last-line ">敘母聞言，喚姜敘入，責之曰：「韋使君遇害，亦爾之罪也。又謂阜曰：「汝既降 人，且食其祿，何故又興心討之？」阜曰：「吾從賊者，欲留殘生，與主報冤也。」敘 曰：「馬超英勇，急難圖之。」阜曰：「有勇無謀，易圖也。吾已暗約下梁寬，趙衢。</p></div> </div>