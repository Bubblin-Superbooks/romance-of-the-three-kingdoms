<div class="leaf "><div class="inner justify"><p class="no-indent  ">說荊州危急，你欲還鄉，故推此意。」玄德跪而告曰：「夫人既知，備安敢相瞞？備欲 不去，使荊州有失，被天下人恥笑；欲去又捨不得夫人：因此煩惱。」夫人曰：「妾已 事君，任君所之，妾當相隨。」玄德曰：「夫人之心，雖則如此，爭奈國太與吳侯安肯 容夫人去？夫人若可憐劉備，暫時辭別。」言畢，淚如雨下。孫夫人勸曰：「夫君休得 煩惱。妾當苦告母親，必放妾與君同去。」玄德曰：「縱然國太肯時，吳侯必然阻擋。 」孫夫人沈吟良久，乃曰：「妾與君正旦拜賀時，推稱江邊祭祖，不告而去，若何？」 玄德又跪而謝曰：「若如此，生死難忘。切勿漏泄。」</p><p class=" stretch-last-line ">兩個商議已定。玄德密喚趙雲分付：「正旦日，你先引軍士出城，於官道等候。吾 推祭祖，與夫人同走。」雲領諾。建安十五年春正月元旦，吳侯大會文武於堂上。玄德</p></div> </div>