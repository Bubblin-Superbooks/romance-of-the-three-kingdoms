<div class="leaf "><div class="inner justify"><p class="no-indent  ">連人帶馬，被亂箭射死於坡前。」玄德聞言，望西痛哭不已，遙為招魂設祭。諸將皆哭 。黃忠曰：「今番折了龐統軍師，張任必然來攻打涪關，如之奈何？不若差人往荊州， 請諸葛軍師來商議收川之計。」正說之間，人報「張任引軍直臨城下搦戰。」黃忠，魏 延皆西要出戰。玄德曰：「銳氣新挫，宜堅守以待軍師來到。」黃忠魏延領命，只緊守 城池。玄德寫一封書，教關平分付：「你與我往州請軍師去。」關平領了書，星夜往荊 州來。玄德自守涪關，並不出戰。</p><p class=" stretch-last-line ">卻說孔明在荊州，時當七夕佳節，大會眾官夜宴，共說收川之事。只見正西上一星 ，其大如斗，從天墜下，流光四散。孔明失驚，擲杯於地，掩面哭曰：「哀哉！痛哉！ 」眾官慌問其故。孔明曰：「吾前者算今年罡星在西方，不利於軍師；天狗犯於吾軍， 太白臨於雒城，已拜書主公，教謹防之。誰想今夕西方星墜，龐士元命必休矣！」言罷</p></div> </div>