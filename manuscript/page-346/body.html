<div class="leaf "><div class="inner justify"><p class="no-indent  ">之何？」詡曰：「不如去從曹操。」繡曰：「吾先與操有讎，安得相容？」詡曰：「從 操其便有三：夫曹公奉天子明詔，征伐天下，其宜從一也；紹強盛，我以少從之，必不 以我為重，操雖弱，得我必喜，其宜從二也；曹公王霸之志，必釋私怨，以明德於四海 ，其宜從三也。願將軍無疑焉。」</p><p>繡從其言，請劉曄相見。曄盛稱操德，且曰：「丞相若記舊怨，安肯使某來結好將 軍乎？」繡大喜，即同賈詡等赴許都投降。繡見操，拜於階下。操忙扶起，執其手曰： 「有小過失，勿記於心。」遂封繡為揚武將軍，封賈詡為執金吾使。操即命繡作書招安 劉表。賈詡進曰：「劉景升好結納名流，今必得一有文名之士往說之，方可降耳。」操 問荀攸曰：「誰人可去？」攸曰：「孔文舉可當其任。」</p><p class=" stretch-last-line ">操然之。攸出見孔融曰：「丞相欲得一有文名之士，以備行人之選。公可當此任否</p></div> </div>