<div class="leaf "><div class="inner justify"><p class="no-indent  ">屯紮。司馬師自還洛陽。至嘉平三年秋八月，司馬懿染病，漸漸沈重，乃喚二子至榻前 囑曰：「吾事魏歷年，官授太傅，人臣之位極矣；人皆疑吾有異志，吾嘗懷恐懼。吾死 之後，汝二人善理國政。慎之！慎之！」言訖而亡。長子司馬師，次子司馬昭，二人申 奏魏主曹芳。芳厚加祭葬，優錫贈諡。封師為大將軍，總領尚書機密大事；昭為驃騎上 將軍。</p><p>卻說吳主孫權，先有太子孫登，乃徐夫人所生，於吳赤烏四年身亡，遂立次子孫和 為太子，乃瑯琊王夫人所生。和因與金公主不睦，被公主所譖，權廢之。和憂恨而死。 又立三子孫亮為太子，乃潘夫人所生。此時陸遜、諸葛瑾皆亡，一應大小事務，皆歸於 諸葛恪。</p><p class=" stretch-last-line ">太和元年，秋八月初一日，忽起大風，江海湧濤，平地水深八尺。吳主先後所種松 柏，盡皆拔起，直飛到建業城南門外，倒插在道上。權因此受驚成病。至年八月內，病</p></div> </div>