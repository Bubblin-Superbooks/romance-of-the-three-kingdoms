<div class="leaf "><div class="inner justify"><p class="no-indent  ">曹叡何足道！若來長安，可就而擒之。丞相何故驚訝？」孔明曰：「吾豈懼曹叡耶？所 患者惟司馬懿一人而已。今孟達欲舉大事，若遇司馬懿，事必敗矣。達非司馬懿對手， 必被所擒。孟達若死，中原不易得也。」馬謖曰：「何不急修書，令孟達隄防？」孔明 從之，即修書令來人星夜回報孟達。</p><p>卻說孟達在新城，專望心腹人回報。一日，心腹人到來，將孔明回書呈上。孟達拆 封視之。書略曰：近得書，足知公忠義之心，不忘故舊，吾甚喜慰。若成大事，則公漢 朝中興第一功也。然極宜謹密，不可輕易託人。慎之！戒之！近聞曹叡復詔司馬懿起宛 、洛之兵，若聞公舉事，必先至矣。須萬全隄備，勿視為等閒也。」孟達覽畢，笑曰： 「人言孔明心多，今觀此事可知矣。」乃具回書，令心腹人來答孔明。孔明喚入帳中。 其人呈上回書。孔明拆封視之。書曰：</p></div> </div>