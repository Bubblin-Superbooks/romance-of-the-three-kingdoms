<div class="leaf "><div class="inner justify"><p class="no-indent  ">僧追薦；初見是寺院而入，卻不想是太傅之府。卻怎生來到此處也！」恪怒，召守門軍 士問之。軍士告曰：「某等數十人，皆荷戈把門，未嘗暫離，並不見一人入來。」恪大 怒，盡數斬之。是夜恪睡臥不安，忽聽得正堂中聲響如霹靂。恪自出視之，見中樑折為 兩段。恪驚歸寢室，忽然一陣陰風起處，見所殺披麻人與守門軍士數十人，各提頭索命 。恪驚倒在地，良久方甦。次早洗面，聞水甚血臭。恪叱侍婢，連換數十盆，皆臭無異 。</p><p class=" stretch-last-line ">恪正驚疑間，忽報天子有使至，宣太傅赴宴。恪令安排車仗；方欲出府，有黃犬啣 住衣服，嚶嚶作聲，如哭之狀。恪怒曰：「犬戲我也？」叱左右逐去之，遂乘車出府。 行不數步，見車前一道白虹，自地而起，如白練沖天而去。恪甚驚怪。心腹將張約進車 前密告曰：「今日宮中設宴，未知好歹，主公不可輕入。」恪聽罷，使令回車，行不到</p></div> </div>