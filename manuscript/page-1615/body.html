<div class="leaf "><div class="inner justify"><p class="no-indent  ">曰：「聖上在內廷觀書，我三人侍讀故耳。」師曰：「所看何書？」豐曰：「乃夏、商 、周三代之書也。」師曰：「上見此書，問何故事？」豐曰：「天子所問：伊尹扶商、 周公攝政之事；我等皆奏曰：『今司馬大將軍，即伊尹、周公也。』」師冷笑曰：「汝 等豈將吾比伊尹、周公！其心實指吾為王莽、董卓！」三人皆曰：「我等三人皆將軍門 下之人，安敢如此？」師大怒曰：「汝等乃口諛之人！適間與天子在密室中所哭何事？ 」三人曰：「實無此狀。」師叱曰：「汝三人淚眼尚紅，如何抵賴！」</p><p>夏侯玄知事已泄，乃厲聲大罵曰：「吾等所哭者，為汝威震其主，將謀篡逆耳！」 師大怒，叱武士捉夏侯玄。玄揮拳裸袖，逕擊司馬師，卻被武士擒住。師今將各人搜檢 ，於張緝身畔搜出一龍鳳汗衫，上有血字。左右呈與司馬師。師視之，乃密詔也。詔曰 ：</p></div> </div>