<div class="leaf "><div class="inner justify"><p class="no-indent  ">前後以兵塞之，一人無可逃也。」玄德大悟。彭羕曰：「罡星在西方，太白臨於此地， 當有不吉之事，切宜慎之。」玄德即拜彭羕為幕賓，使人密報魏延，黃忠，教朝幕用心 巡警，以防決水。黃忠，魏延商議：「二人各輪一日；如遇敵軍到來，互相通報。」</p><p class=" stretch-last-line ">卻說冷苞見當夜風雨大作，引了五千軍，逕循江邊而進，安排決江，只聽得後面喊 聲大起。冷苞知有準備，急急回軍。後面魏延引軍趕來，川兵自相踐踏。冷苞正奔走間 ，撞著魏延。交馬不數合，被魏延活捉去了。比及吳蘭，雷同來接應時，又被黃忠一軍 殺來。魏延解冷苞到涪關。玄德責之曰：「吾以仁義相待，放汝回去，何敢背我！今次 難饒！」將冷苞推出斬之，重賞魏延。玄德設宴款待彭羕。忽報荊州諸葛亮軍師特遣馬 良奉書至此。玄德召入問之。馬良禮畢曰：「荊州平安，不勞主公憂念。」遂呈上軍師</p></div> </div>