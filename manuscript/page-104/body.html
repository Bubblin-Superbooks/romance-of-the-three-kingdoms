<div class="leaf "><div class="inner justify"><p class="no-indent  ">，字早安；女名仁。堅又過房俞氏一子，名韶，字公禮。堅有一弟，名靜，字幼臺。</p><p>堅臨行，靜引諸子列拜於馬前而諫曰：「今董卓專權，天子懦弱，海內大亂，各霸 一方；江東方稍寧，以一小恨而起重兵，非所宜也：願兄詳之。」堅曰：「弟勿多言。 吾將縱橫天下，有讎豈可不報！」長子孫策曰：「如父親必欲往，兒願隨行。」堅許之 ，遂與策登舟，殺奔樊城。</p><p>黃祖伏弓弩手於江邊，見船傍岸，亂箭俱發。堅令諸軍不可輕動，只伏於船中來往 誘之；一連三日，船數十次傍岸。黃祖軍只顧放箭，箭已放盡。堅卻拔船上所得之箭， 約十數萬。當日正值順風，堅令軍士一齊放箭。岸上支吾不住，只得退走。</p><p class=" stretch-last-line ">堅軍登岸，程普，黃蓋，分兵兩路，直取黃祖營寨。背後韓當驅兵大進。三面夾攻 ，黃祖大敗，棄卻樊城，退入鄧城。堅令黃蓋守住船隻，親自統兵追襲。黃祖引軍出迎</p></div> </div>