<div class="leaf "><div class="inner justify"><p>卻說吳兵大半降魏，斐秀告司馬昭曰：「吳兵老小，盡在東南江、淮之地，今若留 之，久必為變，不如坑之。」鍾會曰：「不然；古之用兵者，全國為上，戳其元惡而已 。若盡坑之，是不仁也。不如放歸江南，以顯中國之寬大。」昭曰：「此妙論也。」遂 將吳兵盡皆放歸本國。唐咨因懼孫琳，不敢回國，亦來投魏。昭皆重用，令分部三河之 地。淮南已平。正欲退兵，忽報西蜀姜維引兵來取長城，邀截糧草。昭大驚，與多官計 議退兵之策。</p><p>時蜀漢延熙二十年，改為景耀元年。姜維在漢中選川將兩員，每日操練人馬：一是 蔣舒，一是傅僉，兩人頗有膽勇，維甚愛之。忽報淮南諸葛誕起兵討司馬昭，東吳孫琳 助之，昭大起兩淮之兵，將魏太后並魏主一同出征去了。維大喜曰：「吾今番大事濟矣 ！」</p><p class=" stretch-last-line ">遂表奏後主，願興兵伐魏。中散大夫譙周聽知，嘆曰：「近來朝廷溺於酒色，信任</p></div> </div>