<div class="leaf "><div class="inner justify"><p class="no-indent  ">，不如且回涿郡。」玄德從其言，遂引軍北行。</p><p>行無二日，忽聞山後喊聲大震。玄德引關、張縱馬上高岡望之，見漢軍大敗，後面 漫山塞野，黃巾蓋地而來，旗上大書「天公將軍」。玄德曰：「此張角也！可速戰！」</p><p>三人飛馬引軍而出。張角正殺敗董卓，乘勢趕來，忽遇三人衝殺，角軍大亂，敗走 五十餘里。三人救了董卓回寨。卓問三人現居何職。玄德曰：「白身。」卓甚輕之，不 為禮。玄德出，張飛大怒曰：「我等親赴血戰，救了這廝，他卻如此無禮﹔若不殺之， 難消我氣！」便要提刀入帳來殺董卓。正是：人情勢利古猶今，誰識英雄是白身？安得 快人如翼德，盡誅世上負心人！畢竟董卓性命如何，且看下文分解。</p><p>第二回：張翼德怒鞭督郵，何國舅謀誅宦豎</p><p class=" stretch-last-line ">且說董卓字仲顈，隴西臨洮人也。官拜河東太守，自來驕傲。當日怠慢了玄德，張</p></div> </div>