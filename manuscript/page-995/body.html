<div class="leaf "><div class="inner justify"><p class="no-indent  ">意。」遂教呂蒙，甘寧，為先鋒，蔣欽，潘璋，為合後；權自引周泰，陳武，董襲，徐 盛，為中軍。時程普，黃蓋，韓當，在各處鎮守，都未隨征。</p><p>卻說軍馬渡江，取和州，逕到皖城。皖城太守朱光，使人往合淝求救；一面固守城 池，堅壁不出。權自到城下看時，城上箭如雨發，射中孫權麾蓋。權回寨，問眾將曰： 「如何取得皖城？」董襲曰：「可差軍士築起士山攻之。」徐盛曰：「可豎雲梯，造虹 橋，下觀城中而攻之。」呂蒙曰：「此法皆費日月而成，合淝救軍一至，不可圖矣。今 我軍初到，士氣方銳，正可乘此銳氣，奮力攻擊。來日平明進兵，午未時便當破城。」</p><p class=" stretch-last-line ">權從之。次日五更，飯畢，三軍大進。城上矢石齊下。甘寧手執鐵練，冒矢石而上 。朱光令弓拏手齊射，甘寧撥開箭林，一練打倒朱光。呂蒙親自擂鼓。士卒皆一擁而上</p></div> </div>