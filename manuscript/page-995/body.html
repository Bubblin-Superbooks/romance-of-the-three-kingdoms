<div class="leaf "><div class="inner justify"><p class="no-indent  ">褚戰五十餘合亦退。龐德力戰四將，並無懼怯。各將皆於操前誇龐德好武藝。曹操心中 大喜，與眾將商議：「如何得此人降﹖」賈詡曰：「某知張魯手下，有一謀士楊松。其 人極貪賄賂。今可暗以金帛送之，使譖龐德於張魯，便可圖矣。」操曰：「何由得入南 鄭﹖」詡曰：「來日交鋒詐敗佯輸棄寨而走，使龐德據我寨，我卻於夤夜引兵劫寨；龐 德必退入城，卻選一能言軍士，扮作彼軍，雜在陣中，便得入城。」</p><p>操聽其計，選一精細軍士，重加賞賜，付與金掩心甲一付，令披在貼肉，外穿漢中 軍士號衣，先於半路上等侯。次日，先撥夏侯淵，張郃兩枝軍，遠去埋伏；卻教徐晃挑 戰，不數合敗走。龐德招軍掩殺，曹兵盡退。龐德卻奪了曹操寨柵。見寨中糧草極多， 大喜，即時申報張魯；一面在寨中設宴慶賀。</p><p class=" stretch-last-line ">當夜二更之後，忽然三路火起：正中是徐晃，許褚；左張郃，右夏侯淵。三路軍馬</p></div> </div>