<div class="leaf "><div class="inner justify"><p class="no-indent  ">。」暹歎曰：「吾欲歸漢，恨無門耳。」登乃出布書。暹覽書畢曰：「吾已知之。公先 回。吾與楊將軍反戈擊之。但看火起為號，溫侯以兵相應可也。」</p><p>登辭暹，急回報呂布。布乃分兵五路：高順引一軍進小沛，敵橋蕤；陳宮引一軍進 沂都，敵陳紀；張遼、臧霸引一軍出瑯琊，敵雷薄；宋憲、魏續引一軍出碣石，敵陳蘭 ；呂布自引一軍，出大道，敵張勳。各領軍一萬，餘者守城。呂布出城三十里下寨。張 勳軍到，料敵呂布不過，且退二十里屯住，待四下兵接應。</p><p class=" stretch-last-line ">是夜二更時分，韓暹、楊奉，分兵到處放火，接應呂家軍入寨。勳軍大亂。呂布乘 勢掩殺，張勳敗走。呂布趕到天明，正撞著紀靈接應。兩軍相迎，恰待交鋒，韓暹、楊 奉兩路殺來。紀靈大敗而走，呂布引兵追殺，山後一彪軍到。門旗開處，只見一隊軍馬</p></div> </div>