<div class="leaf "><div class="inner justify"><p>當下孔融重待太史慈，贈與衣甲鞍馬。慈曰：「某願借精兵一千，出城殺賊。」融 曰：「君雖英勇，然賊勢甚盛，不可輕出。」慈曰：「老母感君厚德，特遣慈來；如不 能解圍，慈亦無顏見母矣。願決一死戰。」融曰：「吾聞劉玄德乃當世英雄，若請得他 來相救此圍自解；只無人可使耳。」慈曰：「府君修書，某當急往。」融喜，修書付慈 。慈擐甲上馬，腰帶弓矢，手時鐵鎗，飽食嚴裝，城門開處，一騎飛出。近河，賊將率 眾來戰，慈連搠死數人，透圍而出。管亥知有人出城，料必是請救兵的，便自引數百騎 趕來，八面圍定。慈倚住鎗，拈弓搭箭，八面射之，無不應弦落馬。賊眾不敢來追。</p><p class=" stretch-last-line ">太史慈得脫，星夜投平原來見劉玄德。施禮罷，具言孔北海被圍求救之事，呈上書 札。玄德看畢，問慈曰：「足下何人？」慈曰：「某太史慈，東海之鄙人也。與孔融親</p></div> </div>