<div class="leaf "><div class="inner justify"><p class="no-indent  ">！」安定之兵四下逃竄。諒大驚，乃領手下百餘人，往小路死戰得脫，奔回安定。方到 城壕，城上亂箭射下來。蜀將魏延在城上叫曰：「吾已取了城也！何不早降？」</p><p class=" stretch-last-line ">原來魏延扮作安定軍，夤夜賺開城門，蜀兵盡入：因此得了城池。崔諒慌投天水郡 來。行不到一程，前面一彪軍擺開。大旗之下，一人綸巾羽扇，道袍鶴氅，端坐於車上 。諒視之，乃孔明也，急撥回馬走。關興、張苞兩路兵追到，只叫：「早降！」崔諒見 四面皆是蜀兵，不得已遂降，同歸大寨。孔明以上賓相待。孔明曰：「南安太守與足下 交厚否？」諒曰：「此人乃楊阜之族弟楊陵也；與某鄰郡，交契甚厚。」孔明曰：「今 欲煩足下入城，說楊陵擒夏侯楙，可乎？」諒曰：「丞相若令某去，可暫退軍馬，容某 入城說之。」孔明從其言，即傳令，教四面軍馬各退二十里下寨。崔諒匹馬到城邊叫開</p></div> </div>