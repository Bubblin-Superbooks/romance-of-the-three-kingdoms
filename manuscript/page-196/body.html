<div class="leaf "><div class="inner justify"><p>韓融去了，李樂請帝入楊奉營暫歇。楊彪請帝都安邑縣。駕至安邑，苦無高房，帝 后都居於茅屋中；又無門關閉，四邊插荊棘以為屏蔽。帝與大臣議事於茅屋之下，諸將 引兵於籬外鎮壓。李樂等專權，百官稍有觸犯，竟於帝前毆罵；故意送濁酒粗食與帝， 帝勉強納之。李樂、韓暹又連名保奏黥徒、部曲巫醫走卒二百餘名，並為校尉御史等官 。刻印不及，以錐畫之，全不成體統。</p><p>卻說韓融曲說傕、汜二賊，二賊從其言，乃於百官及宮人歸。是歲大荒，百姓皆食 野菜，餓莩遍野。河內太守張揚獻米肉，河東太守王邑獻絹帛，帝稍得寧。董承、楊奉 商議，一面差人修洛陽宮院，欲奉車駕還東都，李樂不從，董承謂李樂曰：「洛陽本天 子建都之地。安邑乃小地面，如何容得車駕？今奉駕還洛陽是正理。」李樂曰：「汝等 奉駕去，我只在此處住。」</p><p class=" stretch-last-line ">承、奉乃奉駕起程。李樂暗令人結連李傕，郭汜，一同劫駕。董承，楊奉，韓暹知</p></div> </div>