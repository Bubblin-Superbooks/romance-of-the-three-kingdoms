<div class="leaf "><div class="inner justify"><p>陳宮在布側大罵曹操奸賊，一箭射中其麾蓋。操指宮恨曰：「吾誓殺汝！」遂引兵 攻城。宮謂布曰：「曹操遠來，勢不能久。將軍可以步騎出屯於外，宮將餘眾閉守於內 。操若攻將軍，宮引兵擊其背；若來攻城，將軍為救於後。不過旬日，操軍食盡，可一 鼓而破，此乃掎角之勢也。」布曰：「公言極是。」遂歸府收拾戎裝。時方冬寨，分付 從人多帶綿衣。</p><p>布妻嚴氏聞之，出問曰：「君欲何往？」布告以陳宮之謀。嚴氏曰：「君委全城， 捐妻子，孤軍遠出，倘一旦有變，妾豈得為將軍之妻乎？」布躊躇未決，三日不出。宮 入見曰：「操軍四面圍城，若不早出，必受其困。」布曰：「吾思遠出不如堅守。」宮 曰：「近聞操軍糧少，遣人往許都去取，早晚將至。將軍可引精兵往斷其糧道。此計大 妙。」</p><p class=" stretch-last-line ">布然其言，復入內對嚴氏說知此事。嚴氏泣曰：「將軍若出，陳宮，高順，安能堅</p></div> </div>