<div class="leaf "><div class="inner justify"><p class="no-indent  ">捐妻子，孤軍遠出，倘一旦有變，妾豈得為將軍之妻乎？」布躊躇未決，三日不出。宮 入見曰：「操軍四面圍城，若不早出，必受其困。」布曰：「吾思遠出不如堅守。」宮 曰：「近聞操軍糧少，遣人往許都去取，早晚將至。將軍可引精兵往斷其糧道。此計大 妙。」</p><p>布然其言，復入內對嚴氏說知此事。嚴氏泣曰：「將軍若出，陳宮，高順，安能堅 守城池？倘有差失，悔無及矣！妾昔在長安，已為將軍所棄，幸賴龐舒私藏妾身，再得 與將軍相聚；孰佑知今又棄妾而去乎？將軍前程萬里，請勿以妾為念！」言罷痛哭。</p><p>布聞言愁悶不決，入告貂蟬。貂蟬曰：「將軍與妾作主，勿輕騎自出。」布曰：「 汝無憂慮。吾有畫戟，赤兔馬，誰敢近我？」乃出謂陳宮曰：「操軍糧至者，詐也。操 多詭計，吾未敢動。」宮出歎曰：「吾等死無葬身之地矣！」</p></div> </div>