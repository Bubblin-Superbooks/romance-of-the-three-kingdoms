<div class="leaf "><div class="inner justify"><p>張英領兵至牛渚，積糧十萬於邸閣。孫策引兵到，張英出迎。兩軍會於牛渚灘上。 孫策出馬，張英大罵，黃蓋便出與張英戰。不數合，忽然張英軍中大亂，報說寨中有人 放火。張英急回軍，孫策引軍前來，乘勢掩殺。張英棄了牛渚，望深山而逃。</p><p>原來那寨後放火的，乃是兩員健將：一人乃九江壽春人，姓蔣，名欽，字公奕；一 人乃九江下蔡人，姓周，名泰，字幼平。二人皆遭世亂，聚人在揚子江中，劫掠為生； 久聞孫策為江東豪傑，能招賢納士，故特引其黨三百餘人，前來相投。策大喜，用為車 前校尉，收得牛渚邸閣糧食、軍器，并降卒四千餘人，遂進兵神亭。</p><p class=" stretch-last-line ">卻說張英敗回見劉繇，繇怒欲斬之。謀士笮融，薛禮勸免，使屯兵零陵城拒敵。繇 自領兵於神亭嶺南下營，孫策於嶺北下營。策問土人曰：「近山有漢光武廟否？」土人</p></div> </div>