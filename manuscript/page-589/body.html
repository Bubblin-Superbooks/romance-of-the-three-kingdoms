<div class="leaf "><div class="inner justify"><p class="no-indent  ">病已入膏肓，不久便死矣；特託孤於賢弟。我子無才，恐不能承父業。我死之後，賢弟 可自領荊州。」玄德泣拜曰：「備當竭力以輔賢姪，安敢有他意乎？」</p><p>正說間，人報曹操自統大兵至。玄德急辭劉表，星夜回新野。劉表病中聞此信，吃 驚不小，商議寫遺囑，令玄德輔佐長子劉琦為荊州之主。蔡夫人聞之大怒，關上內門， 使蔡瑁、張允二人把住外門。時劉琦在江夏，知父病危，來至荊州探病。方到外門，蔡 瑁當住曰：「公子奉父命鎮守江夏，其任至重。今擅難職守，倘東吳兵至，如之奈何？ 若入見主公，主公必生嗔怒，病將轉增，非孝也。宜速回。」</p><p>劉琦立於門外，大哭一場，上馬仍回江夏。劉表病勢危篤，望劉琦不來；至八月戊 申日，大叫數聲而死。後人有詩歎劉表曰：</p><p>昔聞袁氏居河朔，又見劉君霸漢陽。總為牝晨致家累，可憐不久盡消亡。</p></div> </div>