<div class="leaf "><div class="inner justify"><p class="no-indent  ">歡樂。姜維履申告急表文，皆被黃皓隱匿，因此誤了大事。卻說鍾會大軍，迆邐望漢中 進發。前軍先鋒許儀，要立頭功，先領兵至南鄭關。儀謂部將曰：「過此關即漢中矣。 關上不多人馬，我等便可奮力搶關。」眾將領命，一齊併力向前。原來守關蜀將盧遜， 早知魏兵將到，先於關前木橋左右，伏下軍士，裝起武侯所遺十矢連弩：比及許儀兵來 搶關時，一聲梆子響處，矢石如雨。儀急退時。早射倒數十騎。魏兵大敗。</p><p>儀回報鍾會。會自提帳下甲士百餘騎來看，果然箭弩一齊射下。會撥馬便回，關上 盧遜引五百軍殺下來。會拍馬過橋，橋上土塌，陷住馬蹄，險些兒掀下馬來。馬掙不起 ，會棄馬步行：跑下橋時，盧遜趕上，一槍刺來，卻被魏軍中荀愷回身一箭，射盧遜落 馬。鍾會麾眾乘勢搶關，關上軍士因有蜀兵在關前，不敢放箭。被鐘會殺散，奪了山關 ，即以荀愷為護軍，以全副鞍馬鎧甲賜之。</p></div> </div>