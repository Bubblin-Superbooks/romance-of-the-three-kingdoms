<div class="leaf "><div class="inner justify"><p class="no-indent  ">方悟管輅所言：「三八縱橫，」乃建安二十四年也；「黃豬遇虎，」乃歲在己亥正月也 ；「定軍之南，」乃定軍山之南也；「傷折一股，」乃淵與操有兄弟之親情也。</p><p>操令人尋管輅時，不知何處去了。操深恨黃忠，遂親統率大軍，來定軍山與夏侯淵 報讎，令徐晃作先鋒。行到漢水，張郃，杜襲，接著曹操。二將曰：「今定軍山已失， 可將米倉山糧草移於北山寨中屯積，然後進兵。」曹操依允。</p><p class=" stretch-last-line ">卻說黃忠斬了夏侯淵首級，來葭萌關上見玄德獻功。玄德大喜，加忠為征西大將軍 ，設宴慶賀。忽牙將張著來報說：「曹操自引大軍二十萬，來與夏侯淵報讎。目今張郃 在米倉山搬運糧草，移於漢水北山腳下。」孔明曰：「今操引大兵至此，恐糧草不敷， 故勒兵不進；若得一人深入其境，燒其糧草，奪其輜重，則操之銳氣挫矣。」黃忠曰： 「老夫願當此任。」孔明曰：「操非夏侯淵之比，不可輕敵。」玄德曰：「夏侯淵雖是</p></div> </div>