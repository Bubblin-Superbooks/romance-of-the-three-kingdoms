<div class="leaf "><div class="inner justify"><p class="no-indent  ">不定，使人請法正視之，恐是細作。法正慌忙到來。統出迎接，謂正曰：「有一人如此 如此。」法正曰：「莫非彭永言乎？」陞階視之。其人躍起曰：「孝直別來無恙？」正 是：只為川人逢舊識，遂令涪水息洪流。畢竟此人是誰，且看下文分解。</p><p>第六十三回：諸葛亮痛哭龐統，張翼德義釋嚴顏</p><p class=" stretch-last-line ">卻說法正與那人相見，各撫掌而笑。龐統問之，正曰：「此公乃廣漢人，姓彭，名 羕，字永言，蜀中豪傑也。因直言觸忤劉璋，被璋鉗為徒隸，因此短髮。」統乃以賓禮 待之，問羕從何而來。羕曰：「吾特來救汝數萬人性命。見劉將軍方可說。」法正忙報 玄德。玄德親自謁見，請問其故。羕曰：「將軍有多少軍馬在前寨？」玄德實告：「有 黃忠，魏延在彼。」羕曰：「為將之道，豈可不知地理乎？前寨靠涪江，若決動江水， 前後以兵塞之，一人無可逃也。」玄德大悟。彭羕曰：「罡星在西方，太白臨於此地，</p></div> </div>