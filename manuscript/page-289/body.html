<div class="leaf "><div class="inner justify"><p class="no-indent  ">內防呂布，外當袁術。況今山東尚有臧霸、孫觀之徒未曾歸順，防之亦不可忽也。」</p><p>操曰：「吾自當山東諸路。其淮南徑路請玄德當之。」玄德曰：「丞相將令，安敢 有違？」次日，玄德留糜竺、簡雍在徐州，帶孫乾，關，張引軍往守淮南徑路。曹操自 引兵攻下邳。</p><p>且說呂布在下邳，自恃糧食足備，且有泗水之險，安心坐守，何保無虞。陳宮曰： 「今操兵方來，可乘其寨柵未定，以逸擊勞，無不勝者。」布曰：「吾方屢敗，不可輕 出。待其來攻而後擊之，皆落泗水矣。」遂不聽陳宮之言。</p><p>過數日，曹兵下寨已定。操統眾將至城下，大叫呂布答話。布上城而立。操謂布曰 ：「聞奉先又欲結婚袁術，吾故領兵至此。夫術有反逆大非，而公有討董卓之功，今何 自棄其前功而從逆賊耶？倘城池一破，悔之晚矣！若早來降，共扶王室，當不失封侯之 位。」布曰：「丞相且退，尚容商議。」</p></div> </div>