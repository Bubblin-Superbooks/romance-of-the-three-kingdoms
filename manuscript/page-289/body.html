<div class="leaf "><div class="inner justify"><p>過數日，曹兵下寨已定。操統眾將至城下，大叫呂布答話。布上城而立。操謂布曰 ：「聞奉先又欲結婚袁術，吾故領兵至此。夫術有反逆大非，而公有討董卓之功，今何 自棄其前功而從逆賊耶？倘城池一破，悔之晚矣！若早來降，共扶王室，當不失封侯之 位。」布曰：「丞相且退，尚容商議。」</p><p>陳宮在布側大罵曹操奸賊，一箭射中其麾蓋。操指宮恨曰：「吾誓殺汝！」遂引兵 攻城。宮謂布曰：「曹操遠來，勢不能久。將軍可以步騎出屯於外，宮將餘眾閉守於內 。操若攻將軍，宮引兵擊其背；若來攻城，將軍為救於後。不過旬日，操軍食盡，可一 鼓而破，此乃掎角之勢也。」布曰：「公言極是。」遂歸府收拾戎裝。時方冬寨，分付 從人多帶綿衣。</p><p class=" stretch-last-line ">布妻嚴氏聞之，出問曰：「君欲何往？」布告以陳宮之謀。嚴氏曰：「君委全城，</p></div> </div>