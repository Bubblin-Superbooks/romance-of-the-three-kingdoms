<div class="leaf "><div class="inner justify"><p>第三回：議溫明董卓叱丁原，餽金珠李肅說呂布</p><p>且說曹操當日對何進曰：「宦官之禍，古今皆有；但世主不當假之權寵，使至於此 。若欲治罪，當除元惡，但付一獄吏足矣，何必紛紛召外兵乎？欲盡誅之，事必宣露。 吾料其必敗也。」何進怒曰：「孟德亦懷私意耶？」操退曰：「亂天下者，必進也。」 進乃暗差使命齎密詔，星夜往各鎮去。</p><p class=" stretch-last-line ">卻說前將軍鰲鄉侯西涼刺史董卓，先為破黃巾無功，朝廷將治其罪，因賄賂十常侍 幸免；後又結託朝貴，遂任顯官，統西州大軍二十萬，常有不臣之心。是時得詔大喜， 點起軍馬，陸續便行；使其婿中郎將牛輔，守住陝西，自己卻帶李傕、郭汜、張濟、樊 稠等提兵望洛陽進發。卓婿謀士李儒曰：「今雖奉詔，中間多有暗昧。何不差人上表，</p></div> </div>