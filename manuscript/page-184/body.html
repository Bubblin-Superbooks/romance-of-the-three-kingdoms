<div class="leaf "><div class="inner justify"><p class="no-indent  ">於中，方始獻入。汜便欲食。妻曰：「食自外來，豈可便食？」乃先與犬試之，犬立死 。自此汜心懷疑。</p><p>一日朝罷，李傕力邀郭汜赴家飲宴。至夜席散，汜醉而歸，偶然腹痛。妻曰：「必 中其毒矣！」急令將糞汁灌之，一吐方定。汜大怒曰：「吾與李傕共圖大事，今無端欲 謀害我，我不先發，必遭毒手。」遂密整本部甲兵，欲攻李傕。早有人報知傕。傕亦大 怒曰：「郭亞多安敢如此！」遂點本部甲兵，來殺郭汜。城下混戰，乘勢擄掠居民。</p><p class=" stretch-last-line ">傕姪李暹引兵圍住宮院，用車二乘，一乘載天子，一乘載伏皇后，使賈詡、左靈監 押車駕；其餘宮人內侍，並皆步走。擁出後宰門，正遇郭汜兵到，亂箭齊發，射死宮人 不知其數。李傕隨後掩殺，郭汜兵退，車駕冒險出城，不由分說，竟擁到李傕營中。郭</p></div> </div>