<div class="leaf "><div class="inner justify"><p class="no-indent  ">手起刀落，斬誕於馬下，數百人皆被縛。王基引兵殺到西門，正遇吳將于詮。基大喝曰 ：「何不早降！」詮大怒曰：「受命而出，為人救難，既不能救，又降他人，義所不為 也！」乃擲盔於地，大呼曰：「人生在世，得死於戰場者，幸耳！」急揮刀死戰三十餘 合，人困馬乏，為亂軍所殺。後人有詩讚曰：</p><p>司馬當年圍壽春，降兵無數拜車塵。東吳雖有英雄士，誰及于詮肯殺身？</p><p>司馬昭入壽春，將諸葛誕老小盡皆梟首，滅其三族。武士將所擒諸葛誕部卒數百人 縛至。昭曰：「汝等降否？」眾皆大叫曰：「願與諸葛公同死，決不降汝！」昭大怒， 叱武士盡搏於城外，逐一問曰：「降者免死。」並無一人言降。直殺至盡，終無一人降 者。昭深加嘆息不已，令皆埋之。後人有師嘆曰：</p><p>忠君矢志不偷生：諸葛公休帳下兵。露歌聲應未斷，遺蹤直欲繼田橫。</p></div> </div>