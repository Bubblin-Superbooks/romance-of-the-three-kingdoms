<div class="leaf "><div class="inner justify"><p class="no-indent  ">建，漢代江山忽已移。未知獻帝如何回答，且看下文分解。</p><p>第八十回：曹丕廢帝篡炎劉，漢王正位續大統</p><p>卻說華歆等一班文武，入見獻帝。歆奏曰：「伏睹魏王，自登位以來，德布四方， 仁及萬物；越古超今，雖唐虞無以過此。群臣會議，言漢祚已終，望陛下效堯、舜之道 ，以山川社稷，禪與魏王：上合天心，下合民意。則陛下安享清閒之福；祖宗幸甚！生 靈幸甚！臣等議定，特來奏請。」</p><p>帝聞奏大驚，半晌無言，覷百官而哭曰：「朕想高祖提三尺劍，斬蛇起義，平秦滅 楚，創造基業，世統相傳，四百年矣。朕雖不才，初無過惡，安忍將祖宗大業，等閒棄 了？汝百官再從公計議。」</p><p class=" stretch-last-line ">華歆引李伏、許芝近前奏曰：「陛下若不信，可問此二人。」李伏奏曰：「自魏王</p></div> </div>