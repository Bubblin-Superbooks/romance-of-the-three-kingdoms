<div class="leaf "><div class="inner justify"><p class="no-indent  ">三十餘合，勝負不分。夏侯惇拍馬便出助戰，呂布陣上，張遼截住廝殺。惱得呂布性起 ，挺戟驟馬，衝出陣來，夏侯惇、樂進皆走。呂布掩殺，曹軍大敗，退三四十里。布自 收軍。</p><p>曹操輸了一陣，回寨與諸將商議。于禁曰：「某今日上山觀望，濮陽之西，呂布有 一寨，約無多軍。今夜彼將謂我軍敗走，必不準備，可引兵擊之；若得寨，布軍必懼： 此為上策。」操從其言，帶曹洪，李典，毛玠，呂虔，于禁，典韋六將，選馬步二萬人 ，連夜從小路進發。</p><p class=" stretch-last-line ">卻說呂布於寨中勞軍。陳宮曰：「西寨是個要緊去處，倘或曹操襲之，奈何？」布 曰：「他今日輸了一陣，如何敢來？」宮曰：「曹操是極能用兵之人，須防他攻我不備 。」布乃撥高順并魏續、侯成引兵往守西寨。　卻說曹操於黃昏時分，引軍至西寨，四 面突入。寨兵不能抵擋，四散奔走，曹操奪了寨。將及四更，高順方引軍到，殺將入來</p></div> </div>