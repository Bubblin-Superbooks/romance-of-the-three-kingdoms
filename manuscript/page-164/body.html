<div class="leaf "><div class="inner justify"><p class="no-indent  ">呂布兵到。陣圓處，呂布當先出馬，兩邊排開八員健將：第一個雁門馬邑人：張，名遼 ，字文遠；第二個泰山華陰人：姓臧，名霸，字宣高；兩將又各引六員健將：郝萌，曹 性，成廉，魏續，宋憲，侯成。布軍五萬，鼓聲大震。</p><p>操指呂布而言曰：「吾與汝自來無讎，何得奪吾州郡？」布曰：「漢家城池，諸人 有分，偏爾合得？」便叫臧霸出馬搦戰。曹軍內樂進出迎。兩馬相交，雙鎗齊舉。戰到 三十餘合，勝負不分。夏侯惇拍馬便出助戰，呂布陣上，張遼截住廝殺。惱得呂布性起 ，挺戟驟馬，衝出陣來，夏侯惇、樂進皆走。呂布掩殺，曹軍大敗，退三四十里。布自 收軍。</p><p class=" stretch-last-line ">曹操輸了一陣，回寨與諸將商議。于禁曰：「某今日上山觀望，濮陽之西，呂布有 一寨，約無多軍。今夜彼將謂我軍敗走，必不準備，可引兵擊之；若得寨，布軍必懼：</p></div> </div>