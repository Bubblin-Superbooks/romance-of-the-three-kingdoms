<div class="leaf "><div class="inner justify"><p class="no-indent  ">亦收軍回秣陵。權與眾將商議：「曹操雖然北去，劉備尚在葭萌關未還。何不引拒曹操 之兵，以取荊州？」張昭獻計曰：「且未可動兵。某有一計，使劉備不能再還荊州。」 正是：孟德雄兵方退北，仲謀壯志又圖南。不知張昭說出甚計來，且看下文分解。</p><p>第六十二回：取涪關楊高授首，攻雒城黃魏爭功</p><p>卻說張昭獻計曰：「且休要動兵。若一興師，曹操必復至。不如修書二封：一封與 劉璋，言劉備結連東吳，共取西川，使劉璋心疑而攻劉備，一封與張魯，教進兵向荊州 來，著劉備首尾不能救應。我然後起兵取之，事可諧矣。」權從之，即發使二處去訖。</p><p class=" stretch-last-line ">且說玄德在葭萌關日久，甚得民心。忽接得孔明文書，知孫夫人已回東吳。又聞曹 操興兵犯濡須，乃與龐統議曰：「曹操擊孫權，操勝必將取荊州，權勝亦必取荊州矣。</p></div> </div>