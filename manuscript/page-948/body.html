<div class="leaf "><div class="inner justify"><p>走不到五六里，早到蘆葦叢雜處。魏延一軍從蘆中忽起，都用長槍亂戳。黃忠一軍 伏在蘆葦裏，用長刀只剁馬蹄。馬軍盡倒，皆被執縛。步軍那裏敢來？張任引數十騎望 山路而走，正撞著張飛。張任方欲退走，張飛大喝一聲，眾軍齊上，將張任活捉了。原 來卓膺見張任中計，已投趙雲前降了，一發都到了大寨。</p><p>玄德賞了卓膺，張飛解張任至。孔明亦坐於帳中。玄德謂張任曰：「蜀中諸將，望 風而降，汝何不早投降？」張任睜目怒叫曰：「忠臣豈肯事二主乎？」玄德曰：「汝不 識天時耳。降即免死。」任曰：「令日便降，久後也不降！可速殺我！」玄德不忍殺之 。張任厲聲高罵。孔明命斬之以全其名。後人有詩讚曰：</p><p>烈士豈甘從二主？張君忠勇死猶生。高明正似天邊月，夜夜流光照雒城。</p><p class=" stretch-last-line ">玄德感歎不已，令收其屍首，葬於金雁橋側，以表其忠。次日，令嚴顏，吳懿等一</p></div> </div>