<div class="leaf "><div class="inner justify"><p class="no-indent  ">人所共知！朕不坐受廢辱，卿等可助朕討之！」王經奏曰：「不可：昔魯昭公不忍季氏 ，敗走失國；今重權已歸司馬氏久矣，內外公卿，不顧順逆之理，阿附奸賊，非一人也 。且陛下宿位寡弱，無用命之人。陛下若不隱忍，禍莫大焉。且宜緩圖，不可造次。」 髦曰：「是可忍也，孰不可忍也！朕意已決，便死何懼！」言訖，即入告太后。王沉、 王業謂王經曰：「事已急矣，我等不可自取滅族之禍。當往司馬公府下出首，以免一死 。」經大怒曰：「主憂臣辱，主辱臣死，敢懷二心乎？」王沉，王業見經不從，逕自往 報司馬昭去了。</p><p>少頃，魏主曹髦出內，令護衛焦伯，聚集殿中宿衛蒼頭官童三百餘人，鼓譟而出。 髦仗劍升輦，叱左右逕出南闕。王經伏於車前，大哭而諫曰：「今陛下領數百人伐昭， 是驅羊而入虎口耳，空死無益。臣非惜命，實見事不可行也。」髦曰：「吾軍已行，卿 無阻當。」遂望龍門而來。</p></div> </div>