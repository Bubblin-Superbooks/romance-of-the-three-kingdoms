<div class="leaf "><div class="inner justify"><p class="no-indent  ">二人密奏孫休曰：「綝調兵在外，又搬盡武庫內軍器，早晚必為變矣。」</p><p>休大驚，急召張布計議。布奏曰：「老將丁奉，計略過人，能斷大事，可與議之。 」休乃召奉入內，密告其事。奉奏曰：「陛下勿憂，臣有一計，為國除害。」休問何計 。奉曰：「來朝臘日，只推大會群臣，召綝赴席，臣自有調遣。」休大喜。奉令魏邈、 施朔為外事，張布為內應。</p><p>是夜狂風大作，飛沙走石，將老樹連根拔起。天明風定，使者奉旨來請孫綝入宮赴 宴。孫綝方起床，平地如人推倒，心中不悅。使者十餘人簇擁入內。家人止之曰：「一 夜狂風不息，今早又無故驚倒，恐非吉兆，不可赴宴。」綝曰：「吾弟兄共典禁兵，誰 敢近身？倘有變動，於府中放火為號。」囑訖，升車入內。吳主孫休慌下御座迎之，請 綝高坐。酒行數巡，眾驚曰：「宮外望有火起。」綝便欲起身。休止之曰：「丞相穩便 ，外兵自多，何必懼哉？」</p></div> </div>