<div class="leaf "><div class="inner justify"><p class="no-indent  ">多奇策，將士爭先立戰功。未知孔明說出那一件事來，且看下文分解。</p><p>第五十三回：關雲長義釋黃漢升，孫仲謀大戰張文遠</p><p>卻說孔明謂張飛曰：「前者子龍取桂陽郡時，責下軍令狀而去。今日翼德要取武陵 ，必須也責下軍令狀，方可領兵去。」張飛遂立軍令狀，欣然領三千軍，星夜投武陵界 上來。</p><p>金旋聽得張飛引兵到，乃集將校整點精兵器械，出城迎敵。從事鞏志諫曰：「劉玄 德乃大漢皇叔，仁義布於天下；加之張翼德驍勇非常。不可迎敵，不如納降為上。」金 旋大怒曰：「汝欲與賊通連為內變取？」喝令武士推出斬之。眾官皆告曰：「先斬家人 ，於軍不利。」</p><p class=" stretch-last-line ">金旋乃喝退鞏志，自率兵出。離城二十里，正迎張飛。飛挺矛立馬，大喝金旋。旋 問部將：「誰敢出戰？」眾皆畏懼，莫敢向前。旋自驟馬舞刀迎之。張飛大喝一聲，渾</p></div> </div>