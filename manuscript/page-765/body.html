<div class="leaf "><div class="inner justify"><p class="no-indent  ">，回擲陳應。應急躲過，雲馬早到，將陳應活捉過馬，擲於地下，喝軍士綁縛回寨。敗 軍四散奔走。雲入寨叱陳應曰：「量汝安敢敵我！我今不殺汝，放汝回去；說與趙範， 早來投降。」</p><p>陳應謝罪，抱頭鼠竄，回到城中，對趙範盡言其事。範曰：「我本欲降，汝強要戰 ，以致如此。」遂叱退陳應，齎捧印綬，引十數騎出城投大寨納降。雲出寨迎接，待以 賓禮，置酒共飲，納了印綬。酒至數巡，範曰：「將軍姓趙，某亦姓趙。五百年前，合 是一家。將軍乃真定人，，某亦真定人，又是同鄉。倘得不棄，結為兄弟，實為萬幸。 」雲大喜，各敘年庚。雲與範同年。雲長範四個月，範遂拜雲為兄。二人同鄉，同年， 又同姓，十分相得。至晚席散，範辭回城。</p><p class=" stretch-last-line ">次日，範請雲入城安民。雲教軍士休動，只帶五十騎隨入城中。居民執香伏道而接 。雲安民畢，趙範邀請入衙飲宴。酒至半酣，範復邀雲入後堂深處，洗盞更酌。雲飲微</p></div> </div>