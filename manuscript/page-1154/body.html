<div class="leaf "><div class="inner justify"><p>三十年來說舊交，可憐臨難不忠曹。知人未向心中識，畫虎今從骨裏描。</p><p>卻說華歆奏曹丕曰：「鄢陵侯已交割軍馬，赴本國去了；臨淄侯植，蕭懷侯熊，二 人竟不來奔喪，理當問罪。」丕從之，即分遣二使往二處問罪。</p><p>不一日，蕭懷使者回報：「蕭懷侯曹熊懼罪，自縊身死。」丕令厚葬之，追贈蕭懷 王。又過了一日，臨淄使者回報，說：「臨淄侯日與丁儀、丁廙兄弟二人酣飲，悖慢無 禮；聞使命至，臨淄侯端坐不動。丁儀罵曰：『昔日先王本欲立吾主為世子，被讒臣所 阻；今王喪未遠，便問罪於骨肉，何也？』丁廙又曰：『據吾主聰明冠世，自當承嗣大 位，今反不得立。汝那廟堂之臣，何不識人才若此！』臨淄侯因怒叱武士，將臣亂棒打 出。」</p><p class=" stretch-last-line ">丕聞之，大怒，即令許褚領虎衛軍三千，火速至臨淄擒曹植等一干人來。褚奉命，</p></div> </div>