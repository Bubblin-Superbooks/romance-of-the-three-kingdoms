<div class="leaf "><div class="inner justify"><p class="no-indent  ">本欲送還；被曹操襲取東川，使關將軍無容身之地。今合淝空虛，望君侯起兵攻之，使 曹操撤兵回南。吾主若取了東川，即還荊州全土。」權曰：「汝且歸館舍，容吾商議。 」</p><p>伊籍退出，權問計於眾謀士。張昭曰：「此是劉備恐曹操取西川，故為此謀。雖然 如此，今因操在漢中，乘勢取合淝，亦是上計。」權從之，發付伊籍回蜀去訖，便議起 兵攻操今魯肅收取長沙，江夏，桂楊三郡，屯兵於陸口；取呂蒙，甘寧回；又去餘杭取 凌統回。</p><p>不一日，呂蒙，甘寧先到。蒙獻策曰：「現今曹操令廬江太守朱光屯兵於皖城，大 開稻田，納穀於合淝，以充軍實。今可先取皖城，然後攻合淝。」權曰：「此計甚合吾 意。」遂教呂蒙，甘寧，為先鋒，蔣欽，潘璋，為合後；權自引周泰，陳武，董襲，徐 盛，為中軍。時程普，黃蓋，韓當，在各處鎮守，都未隨征。</p></div> </div>