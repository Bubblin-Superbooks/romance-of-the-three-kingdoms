<div class="leaf "><div class="inner justify"><p class="no-indent  ">殺奔濡須塢來。正是：鐵騎甫能平隴右，旌旄又復指江南。未知勝負如何，且看下文分 解。</p><p>第六十八回：甘寧百騎劫魏營，左慈擲盃戲曹操</p><p>卻說孫權在濡須口收拾軍馬，忽報曹操自漢中領兵四十萬前來救合淝。孫權與謀士 計議，先撥董襲，徐盛二人領五十隻大船，在濡須口埋伏；令陳武帶領人馬，往來江岸 巡哨。張昭曰：「今曹操遠來，必須先挫其銳氣。」權乃問帳下曰：「曹操遠來，誰敢 當先破敵，以挫其銳氣﹖」凌統出曰：「某願往。」權曰：「帶多少軍去﹖」統曰：「 三千人足矣。」甘寧曰：「只須百騎，便可破敵，何必三千﹖」凌統大怒。兩個就在孫 權面前爭競起來。權曰：「曹軍勢大，不可輕敵。」乃命凌統帶三千軍出濡須口去探哨 探，遇曹兵，便與交戰。</p><p class=" stretch-last-line ">凌統領命，引著三千人馬，離濡須塢。塵頭起處，曹兵早到。先鋒張遼與凌統交鋒</p></div> </div>