<div class="leaf "><div class="inner justify"><p class="no-indent  ">發。旌旗遍野，刀劍如林。行至陽武，下定寨柵。沮授曰：「我軍雖眾，而勇猛不及彼 軍；彼軍雖精，而糧草不如我軍。彼軍無糧，利在急戰；我軍有糧，宜且緩守。若能曠 以日月，則彼軍不戰自敗矣。」紹怒曰：「田豐慢我軍心，吾回日必斬之。汝安敢又如 此！」──叱左右將沮授鎖禁軍中。──「待我破曹之後，與田豐一體治罪！」</p><p>於是下令，將大軍七十萬，東西南北，週圍安營，連絡九十餘里。細作探知虛實， 報至官渡。曹軍新到，聞之皆懼。曹操與眾謀士商議。荀攸曰：「紹軍雖多，不足懼也 。我軍俱精銳之士，無不一以當十。但利在急戰。若遷延日月，糧草不敷，事可憂矣。 」操曰：「所言正合吾意。」遂傳令軍將鼓譟而進。紹軍來迎，兩邊排成陣勢。審配撥 弩手一萬，伏於兩翼；弓箭手五千，伏於門旗內，約響齊發。</p></div> </div>