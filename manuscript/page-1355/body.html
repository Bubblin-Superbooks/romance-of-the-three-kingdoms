<div class="leaf "><div class="inner justify"><p class="no-indent  ">報。今蜀兵犯境，臣願引本部猛將，更乞陛下賜關西之兵，前往破蜀。上為國家效力， 下報父讎，臣萬死不恨！」</p><p>眾視之，乃夏侯淵之子夏侯楙也。楙字子休﹔其性最急，又最吝。自幼嗣與夏侯惇 為子。後夏侯淵為黃忠所斬，曹操憐之，以女清河公主招楙為駙馬，因此朝中欽敬。雖 掌兵權，未嘗臨陣。當時自請出征，曹叡即命為大都督，調關西諸路軍馬前去破敵。</p><p>司徒王朗奏曰：「不可。夏侯駙馬素不曾經戰，今付以大任，非其所宜。更兼諸葛 亮足智多謀，深通韜略，不可輕敵。」夏侯楙曰：「司徒莫非結連諸葛亮，欲為內應耶 ？吾自幼從父學習韜略，深通兵法，汝何欺我年幼？吾若不生擒諸葛亮，誓不回見天子 ！」</p><p class=" stretch-last-line ">王朗等皆不敢言。夏侯楙辭了魏主，星夜到長安，調關西諸路軍馬二十餘萬，來敵</p></div> </div>