<div class="leaf "><div class="inner justify"><p class="no-indent  ">書，說雍闓如此如此。定看書畢，大怒曰：「吾以真心待之，彼反欲害吾，情理難容！ 」便喚鄂煥商議。煥曰：「孔明乃仁人，背之不祥。我等謀反作惡，皆雍闓之故；不如 殺闓以投孔明。」定曰：「如何下手？」煥曰：「可設一席，令人去請雍闓。彼若無異 心，必坦然而來；若其不來，必有異心。我主可攻其前，某伏於寨後小路候之，闓可擒 矣。」高定從其言，設席請雍闓。闓果疑前日放回軍士之言，懼而不來。是夜高定引兵 殺投雍闓中。原來有孔明放回免死的人，皆想高定之德，乘時助戰。雍闓軍不戰自亂， 闓上馬望山路而走。行不二里，鼓聲響處，一彪軍出，乃鄂煥也；挺方天戟驟馬當先。</p><p class=" stretch-last-line ">雍闓措手不及，被煥一戟刺於馬下，就梟其首級。闓部下軍士皆降高定。定引兩部 軍來降孔明，獻雍闓首於帳下。孔明高坐於帳上，喝令左右推轉高定，斬首報來。定曰</p></div> </div>