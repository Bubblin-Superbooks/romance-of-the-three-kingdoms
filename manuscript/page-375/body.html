<div class="leaf "><div class="inner justify"><p>關公拜謝。操設宴相待。次日班師還許昌。關公收拾車仗，請二嫂上車，親自護車 而行。於路安歇驛館，操欲亂其君臣之禮，使關公與二嫂共處一室。關公乃秉燭立於戶 外，自夜達旦，毫無倦色。操見公如此，愈加敬服。既到許昌，操撥一府與關公居住。 關公分一宅為兩院，內門撥老軍十人把守。關公自居外宅。操引關公朝見獻帝，帝命為 偏將軍。公謝恩歸宅。</p><p>操次日設大宴，會眾謀臣武士，以客禮待關公，延之上座；又備綾錦及金銀器皿相 送。關公都送與二嫂收貯。關公自到許昌，操待之甚厚；小宴三日，大宴五日；又送美 女十人，使侍關公。關公盡送入內門，令伏侍二嫂。卻又三日一次於內門外躬身施禮， 動問二嫂安否。二夫人回問皇叔之事畢，曰：「叔叔自便。」關公方敢退回。操聞之， 又歎關公不已。</p><p class=" stretch-last-line ">一日，操見關公所穿綠錦戰袍已舊，即度其身品，取異錦作戰袍一領相贈。關公受</p></div> </div>