<div class="leaf "><div class="inner justify"><p class="no-indent  ">：「都督勿憂。我與拙子文鴦，只消五千兵，敢保樂嘉城。」儉大喜。欽父子引五千兵 投樂嘉來。前軍報說：「樂嘉城西，皆是魏兵，約有萬餘。遙望中軍，白旄黃鉞，皂蓋 朱旛，簇擁虎帳。內豎立一面錦鏽帥字旗，此必司馬師也。安立營寨，尚未完備。」</p><p class=" stretch-last-line ">時文鴦懸鞭立於父側，聞知此語，乃告父曰：「趁彼營寨未成，可分兵兩路，左右 擊之，可全勝也。」欽曰：「何時可去？」鴦曰：今夜黃昏，父引二千五百兵，從城南 殺來；兒引二千五百兵，從城北殺來。三更時分，要在魏寨會合。」欽從之，當晚分兵 兩路。且說文鴦年方十八歲：身長八尺，全裝貫甲，腰懸鋼鞭，綽槍上馬，遙望魏寨而 進。是夜司馬師兵到樂嘉，立下營寨，等鄧艾未至。師為眼下新割肉瘤，瘡口疼痛，臥 於帳中，令數百甲士環立護衛。三更時分，忽然寨內喊聲大震，人馬大亂。師急問之，</p></div> </div>