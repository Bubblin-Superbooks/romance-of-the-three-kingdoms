<div class="leaf "><div class="inner justify"><p class="no-indent stretch-last-line ">而進，不致勞困，彼兵從旱地來迎，二可勝也。吾兵久經訓練之眾，彼皆鳥合之徒，不 曾有法度，三可勝也。吾兵自出祁山，抄掠秋穀為食，四可勝也。彼兵雖各守備，軍刀 分開，吾兵一處而去，彼安能救？五可勝也。不在此時伐魏，更待何時耶？」夏侯霸曰 ：「艾年雖幼，而機謀深遠；近封為安西將軍之職，必於各處準備，非同往日矣。」維 厲聲曰：「吾何畏彼哉！公等休長他人銳氣，滅自己威風！吾意已決，必先取隴西。」 眾不敢諫。維自領前部，令眾將隨後而進。於是蜀兵盡離鍾提，殺奔祁山來。哨馬報說 魏兵已先在祁山立下九個寨棚。維不信，引數騎憑高望之，果見祁山九寨勢如長蛇，首 尾相顧。維回顧左右曰：「夏侯霸之言，信不誣矣。此寨形勢絕妙，止吾師諸葛丞相能 之。今觀鄧艾所為，不在吾師之下。」遂回本寨，喚諸將曰：「魏人既有準備，必知吾</p></div> </div>