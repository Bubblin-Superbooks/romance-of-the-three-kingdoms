<div class="leaf "><div class="inner justify"><p class="no-indent  ">聽得，令鼓角齊鳴。曹兵驚慌，只疑劫寨。及至出營，不見一軍；方纔回營欲歇，號砲 又響，鼓角又鳴；吶喊震地，山谷應聲。曹兵徹夜不安。一連三夜，如此驚疑，操心怯 拔寨，退三十里，就空闊處紮營。孔明笑曰：「曹操雖知兵法，不知詭計。」遂請玄德 親渡漢水，背水結營。玄德問計，孔明曰：「可如此如此。」</p><p>曹操見玄德背水下寨，心中疑惑，使人來下戰書。孔明批來日決戰。次日，兩軍會 於中路五界山前，排成陣勢。操出馬立於門旗下，兩行布列龍鳳旌旗，擂鼓三通，喚玄 德答話。玄德引劉封，孟達，並川中諸將而出。操揚鞭大罵曰：「劉備忘恩失義，反叛 朝廷之賊！」玄德曰：「吾乃大漢宗親，奉詔討賊。汝上弒母后，自立為王，僭用天子 鑾輿，非反而何？」</p><p class=" stretch-last-line ">操怒，命徐晃出馬來戰。劉封出迎。交戰之時，玄德先走入陣。封敵晃不住，撥馬</p></div> </div>