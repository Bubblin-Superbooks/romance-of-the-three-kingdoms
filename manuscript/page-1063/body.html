<div class="leaf "><div class="inner justify"><p>卻說趙雲在營中，看看等到午時，不見忠回，急忙披桂上馬，引三千軍向前接應； 臨行，謂張翼曰：「汝可堅守營寨。兩壁廂多設弓弩，以為準備。」</p><p>翼連聲應諾。雲挺鎗驟馬直殺往前去。迎頭一將攔住，乃文聘部將慕容烈也，拍馬 舞刀來迎趙雲；被雲手起一鎗刺死。曹兵敗走。雲直殺入重圍，又一枝兵截住；為首乃 魏將焦柄。雲喝問曰：「蜀兵何在﹖」炳曰：「已殺盡矣！」雲大怒，驟馬一槍又刺死 焦柄。殺散餘兵，直至北山之下，見張郃，徐晃，兩人圍住黃忠，軍士被困多時。雲大 喊一聲，挺槍驟馬，殺入重圍；左衝右突，如入無人之境；那鎗渾身上下，若舞梨花； 遍體紛紛，如飄瑞雪。</p><p class=" stretch-last-line ">張郃，徐晃，心驚膽戰，不敢迎戰。雲救出黃忠，且戰且走；所到之處，無人敢阻 。操於高處望見，驚問眾將曰：「此何人也﹖」有識者告曰：「此乃常山趙子龍也。」</p></div> </div>