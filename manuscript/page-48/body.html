<div class="leaf "><div class="inner justify"><p>卓喜。次日大排筵會，遍請公卿。公卿皆懼董卓，誰敢不到？卓待百官到了，然後 徐徐到園門下馬，帶劍入席。酒行數巡，卓教停酒止樂，乃厲聲曰：「吾有一言，眾官 靜聽。」眾官側耳。卓曰：「天子為萬民之主，無威儀不可以奉宗廟社稷。今上懦弱， 不若陳留王聰明好學，可承大位。吾欲廢帝，立陳留王，諸大臣以為何如？」誅官聽罷 ，不敢出聲。座上一人推案直出，立於筵前，大呼：「不可！不可！汝是何人，敢發大 語？天子乃先帝嫡子，初無過失，何得妄議廢立？汝欲為篡逆耶？」卓視之，乃荊州刺 史丁原也。卓怒叱曰：「順我者生，逆我者死！」遂掣佩劍欲斬丁原。</p><p class=" stretch-last-line ">時李儒見丁原背後一人，生得器字軒昂，威風凜凜，手執方天畫戟，怒目而視。李 儒急進曰：「今日飲宴之處，不可談國政；來日向都堂公論未遲。」眾人皆勸丁原上馬</p></div> </div>