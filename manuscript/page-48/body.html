<div class="leaf "><div class="inner justify"><p class="no-indent  ">語？天子乃先帝嫡子，初無過失，何得妄議廢立？汝欲為篡逆耶？」卓視之，乃荊州刺 史丁原也。卓怒叱曰：「順我者生，逆我者死！」遂掣佩劍欲斬丁原。</p><p class=" stretch-last-line ">時李儒見丁原背後一人，生得器字軒昂，威風凜凜，手執方天畫戟，怒目而視。李 儒急進曰：「今日飲宴之處，不可談國政；來日向都堂公論未遲。」眾人皆勸丁原上馬 而去。卓問百官曰：「吾所言，合公道否？」盧植曰：「明公差矣：昔太甲不明，伊尹 放之於桐宮。昌邑王登位方二十七日，造惡三千餘條，故霍光告太廟而廢之。今上雖幼 ，聰明仁智，並無分毫過失。公乃外郡刺史，素未參與國政，又無伊、霍之大才，何可 強主廢立之事？聖人云『有伊尹之志則可，無伊尹之志則篡也。』」卓大怒，拔劍向前 欲殺植。議郎彭伯諫曰：「盧尚書海內人望，今先害之，恐天下震怖。」卓乃止。司徒</p></div> </div>