<div class="leaf "><div class="inner justify"><p class="no-indent  ">被魏延襲了。維殺條奔天水城，手下尚有十餘騎；又遇張苞殺了一陣，維止剩得匹馬單 鎗，來到天水城下叫門。城上軍見是姜維，慌報馬遵。遵曰：「此是姜維來賺我城門也 。」令城上亂箭射下。姜維回顧蜀兵至近，遂飛奔上邽城來。城上梁虔見了姜維，大罵 曰：「反國之賊，安敢來賺我城池！吾已知汝降蜀矣！」遂亂箭射下。姜維不能分說， 仰天長歎，兩眼淚流，撥馬望長安而走。行不數里，前至一派大樹茂林之處，一聲喊起 ，數千兵擁出；為首蜀將關興，截住去路。維人困馬乏，不能抵當，勒回馬便走。忽然 一輛小車從山坡中轉出。其人頭戴綸巾，身披鶴氅，手搖羽扇乃孔明也。孔明喚姜維曰 ：「伯約此時何尚不降？」維尋思良久，前有孔明，後有關興，又無去路，只得下馬投 降。孔明慌忙下車而迎，執維手曰：「吾自出茅廬以來，遍求賢者，欲摶授平生之學， 恨未得其人。今遇伯約，吾願足矣。」維大喜拜謝。</p></div> </div>