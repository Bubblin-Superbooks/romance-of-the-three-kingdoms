<div class="leaf "><div class="inner justify"><p class="no-indent  ">─有此數般災異，丞相只宜謹守，不可妄動。」</p><p>孔明曰：「吾受先帝託孤之重，當竭力討賊，豈可以虛妄之妖氛，而廢國家大事耶 ？」遂命有司設太牢祭於昭烈之廟，涕泣拜告曰：「臣亮五出祁山，未得寸土，負罪非 輕！今臣復統全部，再出祁山，誓竭力盡心，剿滅漢賊，恢復中原，鞠躬盡瘁，死而後 已！」</p><p>祭畢，拜辭後主，星夜至漢中，聚集諸將，商議出師。忽報關興病亡。孔明放聲大 哭，昏倒於地，半晌方甦。眾將再三勸解，孔明嘆曰：「可憐忠義之人，天不與以壽！ 我今番出師，又少一員大將也！」後人有詩嘆曰：</p><p>生死人常理，蜉蝣一樣空。但存忠孝節，何必壽喬松？</p><p class=" stretch-last-line ">孔明引蜀兵三十四萬，分五路而進，令姜維、魏延為先鋒，皆出祁山取齊﹔令李恢
先運糧草于斜谷道口伺候。
</p></div> </div>