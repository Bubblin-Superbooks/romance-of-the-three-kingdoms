<div class="leaf "><div class="inner justify"><p class="no-indent  ">在上邽城中，三日不敢出城；後見蜀兵退去，方敢令軍出哨。於路捉得一蜀兵，來見司 馬懿。懿問之。其人告曰：「某乃割麥之人，因走失馬匹，被捉前來。」懿曰：「前者 是何神兵？」答曰：「三路伏兵，皆不是孔明，乃姜維、馬岱、魏延也。每一路只有一 兵軍護車，五百兵擂鼓。只是先來誘陣的車上乃孔明也。」懿仰天長歎曰：「孔明有神 出鬼沒之機！」忽報副都督郭淮入見。懿接入禮畢。淮曰：「吾聞蜀兵不多，現在鹵 城打麥，可以擊之。」懿細言前事。淮笑曰：「只瞞過一時；今已識破，何足道哉！吾 引一軍攻其後，公引一軍攻其前，鹵城可破，孔明可擒矣。」懿從之，遂分兵兩路而來 。</p><p class=" stretch-last-line ">卻說孔明引軍在鹵城打曬小麥，忽喚諸將聽令曰：「今夜敵人必來攻城。吾料鹵城 東西麥田之內，足可伏兵；誰敢為我一往？」姜維、魏延、馬岱四將出曰：「某等願往</p></div> </div>