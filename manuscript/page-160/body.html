<div class="leaf "><div class="inner justify"><p class="no-indent  ">布乃去投張揚，揚納之。時龐舒在長安城中，私藏呂布妻小，送還呂布。李傕、郭汜知 之，遂斬龐舒，寫書與張揚，教殺呂布；布因棄張揚去投張邈。恰好張邈弟張超引陳宮 來見張邈。宮說邈曰：「今天下分崩，英雄並起，君以千里之眾，而反受制於人，不亦 鄙乎！今曹操征東，兗州空虛，而呂布乃當世勇士，若與之共取兗州，伯業可圖也。」 張邈大喜，便令呂布襲破兗州，隨據濮陽。止有鄄城，東阿，范縣三處，被荀彧、程昱 設計死守得全，其餘俱破。曹仁屢戰，皆不能勝，特此告急。</p><p>操聞報大驚曰：「兗州有失，使吾無家可歸矣，不可不亟圖之！」郭嘉曰：「主公 正好賣個人情與劉備，退軍去復兗州。」操然之，即時答書與劉備，拔寨退兵。</p><p class=" stretch-last-line ">且說來使回徐州，入城見陶謙，呈上書札，言曹兵已退。謙大喜，差人請孔融，田</p></div> </div>