<div class="leaf "><div class="inner justify"><p class="no-indent  ">同聲勢。州郡各整義兵，羅落境界，舉武揚威，並匡社稷，則非常之功於是乎著。</p><p>其得操首者，封五千戶侯，賞錢五千萬。部曲偏裨將校諸吏降者，勿有所問。廣宣 恩信，班揚符賞，布告天下，咸使知聖朝有拘迫之難。如律令。</p><p>紹覽檄大喜，即命使將此檄遍行州郡，並於各處關津隘口張挂。檄文傳至許都，時 曹操方患頭風，臥病在床。左右將此檄傳進，操見之，毛骨悚然，出了一身冷汗，不覺 頭風頓愈，從床上一躍而起，顧謂曹洪曰：「此檄何人所作？」洪曰：「聞是陳琳之筆 。」操笑曰：「有文事者，必須以武略濟之。陳琳文事雖佳，其如袁紹武略之不足何！ 」遂聚眾謀士商議迎敵。</p><p class=" stretch-last-line ">孔融聞之，來見操曰：「袁紹勢大，不可與戰，只可與和。」荀彧曰：「袁紹無用 之人，何必議和？」融曰：「袁紹土廣民強。其部下如許攸，郭圖，審配，逢紀，皆智</p></div> </div>