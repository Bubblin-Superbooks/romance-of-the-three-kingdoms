<div class="leaf "><div class="inner justify"><p class="no-indent  ">若川兵到來，令他一人一騎不得還鄉，與諸葛亮皆死於此處！」</p><p class=" stretch-last-line ">獲大喜，問計於朵思。朵思曰：「此洞中，止有兩條路：東北上一路，就是大王所 來之路，地勢平坦，土厚水甜，人馬可行；若以木石壘斷洞口，雖有百萬之眾，不能進 也。西北上有一條路，山險嶺惡，道路窄狹；其中雖有小路，多藏毒蛇惡蝎；黃昏時分 ，煙瘴大起，直至己午時方收，惟未、申、酉三時，可以往來；水不可飲，人馬難行。 此處更有四個毒泉：一名啞泉，其水頗甜，人若飲之，則不能言，不過旬日必死；二曰 滅泉，此水與湯無異，人若沐浴，則皮肉皆爛，見骨而死；三曰黑泉，其水微清，人若 濺之在身，則手足皆黑而死；四曰柔泉，其水如冰，人若飲之，咽喉無煖氣，身軀軟弱 如綿而死。此處蟲鳥皆無，惟有漢伏波將軍曾到；自此以後，更無一人到此。今壘斷東</p></div> </div>