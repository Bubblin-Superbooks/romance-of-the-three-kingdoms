<div class="leaf "><div class="inner justify"><p class="no-indent  ">去路，為道一將，立馬橫刀，大喝：「呂布休走！關雲長在此！」呂布慌忙接戰。背後 張飛趕來。布無心戀戰，與陳宮等殺開條路，逕奔下邳。侯成引兵接應去了。關、張相 見，各洒淚言失散之事。雲長曰：「我在海州路上住紮，探得消息，故來至此。」張飛 曰：「弟在芒碭山住了這幾時，今日幸得相遇。」</p><p>兩個敘話畢，一同引兵來見玄德，哭拜於地。玄德悲喜交集，引二人見曹操，便隨 操入徐州。糜竺接見，具言家屬無恙，玄德甚喜。陳珪父子亦來參拜曹操。操設一大宴 ，犒勞諸將。操自居中，使陳珪居左、玄德居右。其餘將士，各依次坐。宴罷，操嘉陳 珪父子之功，加封十縣祿，授登為伏波將軍。</p><p class=" stretch-last-line ">且說曹操得了徐州，心中大喜，商議起兵攻下邳。程昱曰：「布今止有下邳一城， 若逼之太急，必死戰而投袁術矣。布與術合，其勢難攻。今可使能事者守住淮南徑路，</p></div> </div>