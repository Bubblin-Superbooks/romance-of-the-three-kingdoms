<div class="leaf "><div class="inner justify"><p class="no-indent  ">今臣堅守不戰，以待蜀人之自敝;奈今諸葛亮遺臣以巾幗，待臣如婦人，恥辱至甚！臣 謹先達聖聰：旦夕將效死一戰，以報朝廷之恩，以雪三軍之恥。臣不勝激切之至！</p><p>叡覽訖，乃謂多官曰：「司馬懿堅守不出，今何故又上表求戰？」衛尉辛毗曰：「 司馬懿本無戰心，必因諸葛亮恥辱，眾將忿怒之故，特上此表，欲更乞明旨，以遏諸將 之心耳。」叡然其言，即令辛毗持節至渭北寨傳諭，令勿出戰。司馬懿接詔入帳，辛毗 宣諭曰：「如再有敢言出戰者，即以違旨論。」眾將只得奉詔。懿暗謂辛毗曰：「公真 知我心也。」</p><p class=" stretch-last-line ">於是令軍中傳說：魏主命辛毗持節，傳諭司馬懿勿得出戰。蜀將聞知此事，報與孔 明。孔明笑曰：「此乃司馬懿安三軍之法也。」姜維曰：「丞相何以知之？」孔明曰： 「彼本無戰心;所以請戰者，以示武於眾耳。豈不聞：『將在外,君命有所不受』？安有</p></div> </div>