<div class="leaf "><div class="inner justify"><p class="no-indent  ">乃移屯其軍，分為四寨，刻期舉事。因畏典韋勇猛，急切難近，乃與偏將胡車兒商議。 那胡車兒力能負五百斤，日行七百里，亦異人也。當下獻計于繡曰：「典韋之可畏者， 雙鐵戟耳。主公明日可請他來吃酒，使盡醉而歸。那時某便溷入他跟來軍士數內，偷入 帳房，盜其戟，此人不足畏矣。」</p><p>繡甚喜，預先準備弓箭甲兵，告示各寨。至期令賈詡致意請典韋到寨，殷勤待酒。 至晚醉歸，胡車兒雜在眾人隊裡，直入大寨。是夜曹操于帳中，與鄒氏飲酒。忽聽帳外 人言馬嘶，操使人觀之。回報是張繡軍夜巡，操乃不疑。時近二更，忽聞寨後吶喊。報 說草車上火起。操曰：「軍中失火，勿得驚動。」</p><p class=" stretch-last-line ">須臾，四下裏火起，操始著忙，急喚典韋。韋方醉臥，睡夢中聽得金鼓喊殺之聲， 便跳起身來，卻尋不見了雙戟。時敵兵已到轅門，韋急掣步卒腰刀在手。只見門首無數</p></div> </div>