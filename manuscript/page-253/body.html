<div class="leaf "><div class="inner justify"><p class="no-indent  ">人言馬嘶，操使人觀之。回報是張繡軍夜巡，操乃不疑。時近二更，忽聞寨後吶喊。報 說草車上火起。操曰：「軍中失火，勿得驚動。」</p><p>須臾，四下裏火起，操始著忙，急喚典韋。韋方醉臥，睡夢中聽得金鼓喊殺之聲， 便跳起身來，卻尋不見了雙戟。時敵兵已到轅門，韋急掣步卒腰刀在手。只見門首無數 軍馬，各挺長鎗，搶入寨來。韋奮力向前，砍死二十餘人。軍馬方退，步軍又到，兩邊 槍如葦列。韋身無片甲，上下被數十鎗，兀自死戰。刀砍缺不堪用，韋即棄刀，雙手提 著兩個軍人迎敵，擊死者八九人。群賊不敢近，只遠遠以箭射之。箭如驟雨，韋猶死拒 寨門。爭奈寨後賊軍以入，韋背上又中一槍，乃大叫數聲。血流滿地而死。死了半晌， 還無一人敢從前門而入者。</p><p class=" stretch-last-line ">卻說曹操賴典韋當住寨門，乃得從寨後上馬逃奔，只有曹安民步隨，操右臂中了一</p></div> </div>