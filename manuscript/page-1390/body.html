<div class="leaf "><div class="inner justify"><p class="no-indent  ">都督今奉天子詔，起諸路軍以退蜀兵。太守可集本部軍馬聽候調遣。」達問曰：「都督 何日起程？」畿曰：「此時約離宛城，望長安去了。」達暗喜曰：「吾大事成矣！」遂 設宴待了梁畿，送出城外，即報申儀、申耽知道，明日舉事，換上大漢旗號，發諸路軍 馬，逕取洛陽。忽報城外塵土沖天，不知何處兵來。孟達登城視之，只見一彪軍，打著 「右將軍徐晃」旗號，飛奔城下。達大驚，急扯起弔橋。徐晃坐下馬收拾不住，直來到 壕邊，高叫曰：「反賊孟達：早早受降！」達大怒，急開弓射之，正中徐晃頭額，魏將 救去。城上亂箭射下，魏兵方退。孟達恰待開門追趕，四面旌旗蔽日，司馬懿兵到。達 仰天長歎曰：「果不出孔明所料也！」於是閉門堅守。</p><p class=" stretch-last-line ">卻說徐晃被孟達射中頭額，眾軍救到寨中，取了箭頭，令醫調治；當晚身死，時年 五十九歲。司馬懿令人扶柩還洛陽安葬。次日，孟達登城遍視，只見魏兵四面圍得鐵桶</p></div> </div>