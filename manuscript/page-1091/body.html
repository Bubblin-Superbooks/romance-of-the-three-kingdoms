<div class="leaf "><div class="inner justify"><p class="no-indent  ">不一。雲長曰：「大丈夫年近六旬，即死亦何憾！」</p><p>正言間，蜀使至，傳漢中王旨，拜雲長為前將軍，假節銊，都督荊、襄九郡事。雲 長受命訖，眾官拜賀曰：「此足見豬龍之瑞也。」</p><p>於是雲長坦然不疑，遂起兵奔襄陽大路而來。曹仁正在城中，忽報雲長自領兵來。 仁大驚，欲堅守不出。副將翟元曰：「今魏王令將軍約會東吳取荊州，今彼自來，是送 死也，何故避之？」參謀滿寵諫：「吾素知雲長勇而有謀，未可輕敵。不如堅守，乃為 上策。」驍將夏侯存曰：「此書生之言耳。豈不聞『水來土掩，將至兵迎』？我軍以逸 代勞，自可取勝。」</p><p class=" stretch-last-line ">曹仁從其言，令滿寵守樊城，自領兵來迎雲長。雲長知曹兵來，喚關平、廖化二將 ，受計而往。與曹兵兩陣對圓。廖化出馬搦戰，翟元出迎。二將戰不多時，化詐敗撥馬</p></div> </div>