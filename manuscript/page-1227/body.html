<div class="leaf "><div class="inner justify"><p class="no-indent  ">」關興、張苞縱馬衝突，被亂箭射回，各帶重傷，不能殺出。背後喊聲又起：陸遜引大 軍從山谷中殺來。</p><p>先主正慌急之間－此時天色已微明－只見前面喊聲震天，朱然軍紛紛落澗，滾滾投 巖，一彪軍殺入，前來救駕。先主大喜；視之，乃常山趙子龍也。時趙雲在川中江州， 聞吳、蜀交兵，遂引軍出；忽見東南一帶火光沖天，雲心驚，遠遠探視：不想先主被困 ，雲奮勇衝殺而來。陸遜聞是趙雲，忽令軍退。</p><p>雲正殺之間，忽遇朱然，便與交鋒；不一合，一鎗刺朱然於馬下，殺散吳兵，救出 先主，望白帝城而走。先主曰：「朕雖得脫，諸將士將奈何？」雲曰：「敵軍在後，不 可久遲。陛下且入白帝城歇息，臣再引兵去救應諸將。」此時先主僅存百餘人入白帝城 。後人有詩讚陸遜曰：持茅舉火破連營，玄德窮奔白帝城。一但威名驚蜀魏，吳王寧不 敬書生。</p></div> </div>