<div class="leaf "><div class="inner justify"><p class="no-indent  ">也如何說此？」孔明曰：「操極善用兵，天下莫敢當。向只有呂布、袁紹、袁術、劉表 敢與對敵。今數人皆被操滅，天下無人矣。獨有劉豫州不識時務，強與爭衡。今孤身江 夏，存亡未保。將軍決計降曹，可以保妻子，可以全富貴。國祚遷移，付之天命，何足 惜哉！」</p><p>魯肅大怒曰：「汝教吾主屈膝受辱於國賊乎！」孔明曰：「愚有一計。並不勞牽羊 擔酒，納土獻印；亦不須親自渡江；只須遣一介之使，扁舟送兩個人到江上。操若得此 兩人，百萬之眾，皆卸甲捲旗而退矣。」瑜曰：「用何二人，可退操兵？」孔明曰：「 江東去此兩人，如大木飄一葉，太倉減一粟耳。而操得之，必大喜而去。」</p><p class=" stretch-last-line ">瑜又問果用何二人孔明曰：「亮居隆中時，即聞操於漳河新造一臺，名曰銅雀，極 其壯麗；廣選天下美女以實其中。操本好色之徒，久聞江東喬公有二女，長曰大喬，次</p></div> </div>