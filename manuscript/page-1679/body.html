<div class="leaf "><div class="inner justify"><p>於是命鄭倫為先鋒，艾自引軍襲山後；一面令人下戰書，搦姜維來日鬥陣法。維批 回去訖，乃謂眾將曰：「吾受武侯所傳密書，此陣變法共三百六十五樣，按周天之數。 今搦吾鬥陣法，乃『班門弄斧』耳！但中間必有詐謀，公等知之乎？」廖化曰：「此必 賺我鬥陣法，卻引一軍襲我後也。」維笑曰：「正合吾意。」即令張翼、廖化引一萬兵 去山後埋伏。</p><p>次日，姜維盡收九寨之兵，分布於祁山之前。司馬望引兵離了渭南，逕到祁山之前 ，出馬與姜維答話。維曰：「汝請吾鬥陣法，汝先布與我看。」望布成了八卦。維笑曰 ：「此即吾所布八陣之法也，汝今盜襲，何足為奇！」望曰：「汝亦竊他人之法耳！」 維曰：「此陣凡有幾變？」望笑曰：「吾既能布，豈不會變？此陣有九九八十一變。」 維笑曰：「汝試變來。」</p><p class=" stretch-last-line ">望入陣變了數番，復出陣曰：「汝識吾變否？」維笑曰：「吾陣法按周天三百六十</p></div> </div>