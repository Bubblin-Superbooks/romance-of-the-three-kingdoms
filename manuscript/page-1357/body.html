<div class="leaf "><div class="inner justify"><p class="no-indent  ">計就計而行。」遂引崔諒到夏侯楙處，備細說知。楙曰：「當用何計？」楊陵曰：「只 推某獻城門，賺蜀兵入，卻就城中殺之。」</p><p class=" stretch-last-line ">崔諒依計而行，出城見孔明，說：『楊陵獻城門，放大軍入城，以擒夏侯楙。陽陵 本欲自捉，因手下勇士不多，未敢輕動。』孔明曰：「此事至易。今有足下原降兵百餘 人，於內暗藏蜀將扮作安定軍馬，帶入城去，先伏於夏侯楙府下；卻暗約楊陵，待半夜 之時，獻開城門，裏應外合。」崔諒暗思：「若不帶蜀將去，恐孔明生疑。且帶入去， 就內先斬之，舉火為號，賺孔明入來殺之，可也。」因此應允。孔明囑曰：「吾遣親信 關興、張苞隨足下先去，只推救軍殺入城中，以安定夏侯楙之心；但舉火，吾當親入城 去擒之。」時值黃昏，關興、張苞受了孔明密計，披挂上馬，各執兵器，雜在安定軍中 ，隨崔諒來到南安城下。楊陵在城上撐起懸空板，倚定謢心欄，問曰：「何處軍馬？」</p></div> </div>