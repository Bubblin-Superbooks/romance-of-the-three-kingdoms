<div class="leaf "><div class="inner justify"><p class="no-indent stretch-last-line ">，勿以強弱計較。」袁紹曰：「紹雖不才，既承公等推為盟主，有功必賞，有罪必罰。 國有常刑，軍有紀律；各宜遵守，勿得違犯。」眾皆曰：「惟命是聽。」紹曰：「吾弟 袁術總督糧草，應付諸營，無使有缺。更須一人為先鋒，直抵汜水關挑戰。餘各據險要 ，以為接應。」長沙太守孫堅出曰：「堅願為前部。」紹曰：「文臺勇烈，可當此任。 」堅遂引本部人馬殺奔汜水關來。守關將士，差流星馬往洛陽丞相府告急。董卓自專大 權之後，每日飲宴。李儒接得告急文書，逕來稟卓。卓大驚，急聚眾將商議。溫侯呂布 挺身出曰：「父親勿慮：關外諸侯，布視之如草芥。願提虎狼之師，盡斬其首，懸於都 門。」卓大喜曰：「吾有奉先，高枕無憂矣！」言未絕，呂布背後一人高聲出曰：「『 割雞焉用牛刀？』不勞溫侯親往。吾斬眾諸侯首級，如探囊取物耳。」卓視之，其人身</p></div> </div>