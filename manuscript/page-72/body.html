<div class="leaf "><div class="inner justify"><p class="no-indent  ">挺身出曰：「父親勿慮：關外諸侯，布視之如草芥。願提虎狼之師，盡斬其首，懸於都 門。」卓大喜曰：「吾有奉先，高枕無憂矣！」言未絕，呂布背後一人高聲出曰：「『 割雞焉用牛刀？』不勞溫侯親往。吾斬眾諸侯首級，如探囊取物耳。」卓視之，其人身 長九尺，虎體狼腰，豹頭猿臂：關西人也；姓華，名雄。卓聞言大喜，加為驍騎校尉， 撥馬步軍五萬，同李肅，胡軫，趙岑星夜赴關迎敵。眾諸侯內有濟北相鮑信，尋思孫堅 既為前部，怕他奪了頭功，暗撥其弟鮑忠，先將馬步軍三千，逕抄小路，直到關下搦戰 。華雄引鐵騎五百，飛下關來，大喝：「賊將休走！」鮑忠急待退，被華雄手起刀落， 斬於馬下，生擒將校極多。華雄遣人將鮑忠首級來相府報捷，卓加雄為都督。</p><p class=" stretch-last-line ">卻說孫堅引四將直至關前。那四將：第一個，右北平土垠人：姓程，名普，字德謀</p></div> </div>