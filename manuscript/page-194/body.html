<div class="leaf "><div class="inner justify"><p class="no-indent  ">得定，必然布告天下，令諸侯共伐我等，三族不能保矣。」傕曰：「今張濟兵據長安， 未可輕動。我和你乘間合兵一處，至弘農殺了漢君，平分天下，有何不可？」汜喜諾。 二人合兵，於路劫掠，所過一空。楊奉、董承知賊兵遠來，遂勒兵回，與賊大戰於東澗 。</p><p>傕、汜二人商議：「我眾彼寡，只可以混戰勝之。」於是李傕在左，郭汜在右，漫 山遍野擁來。楊奉、董承兩邊死戰，剛保帝后車出；百官宮人，符冊典籍，一應御用之 物，盡皆拋棄。郭汜引軍入弘農劫掠。承、奉保駕走陝北，傕、汜分兵趕來。承、奉一 面差人與傕、汜講和，一面密聖旨往河東，急召故白波帥韓暹、李樂、胡才三處軍兵前 來救應。那李樂亦是嘯聚山林之賊，今不得已而召之。三處軍聞天子赦罪賜官，如何不 來；並拔本營軍士，來與董承相會，一齊再取弘農。</p></div> </div>