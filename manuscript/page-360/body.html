<div class="leaf "><div class="inner justify"><p class="no-indent  ">：「逃奴在此！即當誅之！」操曰：「他首告謀反，今來對證，誰敢誅之？」承曰：「 丞相何故聽逃奴一面之說？」操曰：「王子服等吾已擒下，皆招證明白，汝尚抵賴乎？ 」即喚左右拏下，命從人直入董承臥房內，搜出衣帶詔并義狀。操看了，笑曰：「鼠輩 安敢如此！」遂命：「將董承全家良賤，盡皆監禁，休教走脫一個。」操回府以詔狀示 眾謀士商議，要廢獻帝，更立新君。正是：數行丹詔成虛望，一紙盟書惹禍殃。未知獻 帝性命如何，且看下文分解。</p><p>第二十四回：國賊行兇殺貴妃，皇叔敗走投袁紹</p><p>卻說曹操見了衣帶詔，與眾謀士商議，欲廢卻獻帝，更擇有德者立之。程昱諫曰： 「明公所以能威震四方，號令天下者，以奉漢家名號故也。今諸侯未平，遽行廢立之事 ，必起兵端矣」操乃止。只將董承等五人，并其全家老小，押送各門處斬。死者共七百 餘人。城中官民見者，無不下淚。後人有詩歎董承曰：</p></div> </div>