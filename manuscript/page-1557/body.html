<div class="leaf "><div class="inner justify"><p>宗預領命，逕到金陵，入見吳主孫權。禮畢，只見左右人皆著素衣。權作色而言曰 ：「吳、蜀已為一家，卿主何故而增白帝之守也？」預曰：「臣以為東益巴丘之戍，西 增白帝之守，皆事勢宜然，俱不足以相問也。」權笑曰：「卿不亞於鄧芝。」乃謂宗預 曰：「朕聞諸葛丞相歸天，每日流涕，令官僚盡皆挂孝。朕恐魏人乘喪取蜀，故增巴丘 守兵萬人，以為救援，別無他意也。」預頓首拜謝。權曰：「朕既許以同盟，安有背義 之理？」預曰：「天子因丞相新亡，特命臣來報喪。」權遂取金鈚箭一技折之，設誓曰 ：「朕若負前盟，子孫絕滅！」又命使齎香帛奠儀，入川致祭。</p><p class=" stretch-last-line ">宗預拜辭吳主，同吳使還成都，入見後主，奏曰：「吳主因丞相新亡，亦自流涕， 令群臣皆挂孝。其益兵巴丘者，恐魏人乘虛而入，別無異心。今折箭為誓，並不背盟。</p></div> </div>