<div class="leaf "><div class="inner justify"><p class="no-indent  ">命在天，妖人決不能為禍，何必禳耶？」夫人料勸不信，乃自令左右暗修善事禳解。</p><p>是夜三更，策臥於內宅，忽然陰風驟起，燈滅而復明。燈影之下，見于吉立於前。 策大喝曰：「吾平生誓誅妖妄，以靖天下！汝既為陰鬼，何敢近我！」取床頭劍擲之， 忽然不見。吳太夫人聞之，轉生憂悶。策乃扶病強行，以寬母心。母謂策曰：「聖人云 ：『鬼神之為德，其盛矣乎！』又云：『禱爾于上下神祇。』鬼神之事，不可不信。汝 屈殺于先生，豈無報應？吾已令人設醮於郡之玉清觀內，汝可親往拜禱，自然安妥。」</p><p class=" stretch-last-line ">策不敢違母命，只得勉強乘轎至玉清觀。道士接入，請策焚香，策焚香而不謝。忽 香爐中煙起不散，結成一座華蓋，上面端坐著于吉。策怒，唾罵之；走離殿宇，又見于 吉立於殿門，怒目視策。策顧左右曰：「汝等見妖鬼否？」左右皆云：「未見。」策愈</p></div> </div>