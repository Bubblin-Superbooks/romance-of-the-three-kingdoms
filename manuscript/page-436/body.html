<div class="leaf "><div class="inner justify"><p class="no-indent  ">：「吾求三尺甘霖，以救萬民，然我終不免一死。」眾人曰：「若有靈驗，主公必然敬 服。」于吉曰：「氣數至此，恐不能逃。」</p><p>少頃，孫策親至壇中下令：若午時無雨，即焚死于吉。先令人堆積乾柴伺候。將及 午時，狂風驟起。風過處，四下陰雲漸合。策曰：「時已近午，空有陰雲，而無甘雨， 正是妖人！」叱左右將于吉扛上柴堆，四下舉火，燄隨風起。忽見黑煙一道，沖上空中 ，一聲響亮，雷電齊發，大雨如注。頃刻之間，街市成河，溪澗皆滿，足有三尺甘雨。 于吉仰臥於柴堆之上，大喝一聲，雲收雨住，復見太陽。</p><p class=" stretch-last-line ">於是眾官及百姓，共將于吉扶下柴堆，解去繩索，再拜稱謝。孫策見官民俱羅拜於 水中，不顧衣服，乃勃然大怒，叱曰：「晴雨乃天地之定數，妖人偶乘其便，你等何得 如此惑亂！」掣寶劍令左右殺了于吉。眾官力諫。策怒曰：「爾等皆欲從于吉造反耶！</p></div> </div>