<div class="leaf "><div class="inner justify"><p class="no-indent  ">臣願同行。」先主曰：「二姪同去甚妙；但須謹慎，不可造次。」</p><p>二人拜辭先主，會合先鋒，一同進兵，列成陣勢。孫桓聽知蜀兵大至，合寨多起。 兩陣對圓，孫桓領李異，謝旌，立馬於門旗之下，見蜀營中，擁出二員大將，皆銀盔銀 鎧，白馬白旗；上首張苞挺丈八點鋼矛，下首關興橫著大砍刀。苞大罵曰：「孫桓豎子 ！死在臨時，尚敢抗拒天兵乎！」桓亦罵曰：「汝父已作無頭之鬼，今汝又來討死，好 生不智！」</p><p class=" stretch-last-line ">張苞大怒，挺鎗直取孫桓。桓背後謝旌，驟馬來迎。兩將戰三十餘合，旌敗走，苞 乘勝趕來。李異見謝旌敗了，慌忙拍馬掄蘸金斧接戰。張苞與戰二十餘合，不分勝負。 吳軍中裨將譚雄，見張苞英勇，李異不能勝，卻放一冷箭，正射中張苞所騎之馬。那馬 負痛奔回本陣，未到門旗邊，撲地便倒，將張苞掀在地上。李異急向前掄起大斧，望張</p></div> </div>