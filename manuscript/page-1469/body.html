<div class="leaf "><div class="inner justify"><p class="no-indent  ">，倘有差失，喪吾軍之銳氣。不可輕進。」郃曰：「某去若敗，甘當軍令。」懿曰：「 既汝要去，可分兵兩枝。汝引一枝先行，須要奮力死戰﹔吾隨後接應，以防伏兵。汝次 日先進，到半途駐紮，後日交戰，使兵力不乏。」</p><p>遂分兵已畢。次日，張郃、戴陵引副將數十員、精兵三萬，奮勇先進，到中途下寨 。司馬懿留下許多軍馬守寨，只引五千精兵，隨後進發。原來孔明密令人哨探，見魏兵 半路而歇。是夜，孔明喚眾將商議曰：「今魏兵來追，必以死戰，汝等須以一當十，吾 以伏兵截其後，非智勇之將，不可當此任」。</p><p class=" stretch-last-line ">言訖，以目視魏延。延低頭不語。王平出曰：「某願當之。」孔明曰：「若有失， 如何？」平曰：「願當軍令。」孔明嘆曰：「王平肯舍身親冒矢石，真忠臣也！雖然如 此，奈魏兵分兩枝前後而來，斷吾伏兵在中，平縱然智勇，只可當一頭，豈可分身兩處</p></div> </div>