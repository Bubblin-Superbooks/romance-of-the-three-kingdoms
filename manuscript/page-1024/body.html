<div class="leaf "><div class="inner justify"><p class="no-indent  ">少府，韋司直，你二人各領家僮，殺至王必營前；只看營中火起，分兩路殺入；殺了王 必，逕跟我入內，請王子登五鳳樓，召百官面諭討賊。吉文然兄弟於城外殺入，放火為 號，各要揚聲，叫百姓誅殺國賊，截住城內救軍；待天子降詔，招安已定，便進兵殺奔 鄴郡擒曹操，即發使齎詔召劉皇叔。今日約定，至期二更舉事，勿似董承自取其禍。」 五人對天說誓，歃血為盟，各自歸家，整頓軍馬器械，臨期而行。</p><p>且說耿紀，韋晃二人，各有家僮三四百，預備器械。吉邈兄弟，亦聚三、四百人口 ，只推圍獵。安排已定。金褘先期來見王必，言：「方今海宇稍安，魏王威震天下；今 值元宵令節，不可不放燈火，以示太平氣象。」王必然其言，告諭城內居民，盡張燈結 彩，慶賞佳節。至正月十五夜，天色晴霽，星月交輝。六街三市，競放花燈。真個金吾 不禁，玉漏無催！</p></div> </div>