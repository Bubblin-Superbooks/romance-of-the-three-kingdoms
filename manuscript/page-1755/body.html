<div class="leaf "><div class="inner justify"><p class="no-indent  ">較。度此舉之利，十有八九，而其害止於無功耳。自秋以來，討賊之形頗露；今若中止 ，孫皓恐怖，徙都武昌，完修江南諸城，遷其民居，城不可攻，野無所掠，則明年之計 亦不及矣。</p><p>晉主覽表纔罷，張華突然而起，推卻棋枰，斂手奏曰：「陛下聖武，國富民強；吳 主淫虐，民憂國敝。今若討之，可不勞而定。願勿以為疑。」晉主曰：「卿言洞見利害 ，朕復何疑？」即出升殿，命鎮南大將軍杜預為大都督，引兵十萬出江陵；鎮東大將軍 瑯琊王司馬（左人右由）出滁中；征東大將軍王渾出橫江；建威將軍王戎出武昌；平南 將軍胡奮出夏口；各引兵五萬，皆聽預調用。又遣龍驤將軍王濬，廣武將軍唐彬，浮江 東下。水陸兵二十餘萬，戰船數萬艘。又令冠軍將軍楊濟出屯襄陽，節制諸路人馬。</p><p class=" stretch-last-line ">早有消息報入東吳。吳主皓大驚，急召丞相張悌，司徒何植，司空滕修，計議退兵</p></div> </div>