<div class="leaf "><div class="inner justify"><p>且說單福得勝回縣，謂玄德曰：「曹仁屯兵樊城，今知二將被誅，必起大軍來戰。 」玄德曰：「當何以迎之？」福曰：「彼若盡提兵而來，樊城空虛，可乘間襲之。」玄 德問計。福附耳低言如此如此。玄德大喜，預先準備已定。忽探馬報說：「曹仁引大軍 渡河來了。」單福曰：「果不出吾之料。」遂請玄德出軍迎敵。兩陣對圓，趙雲出馬喚 彼將答話。曹仁命李典出陣，與趙雲交鋒。約戰十數合，李典料敵不過，撥馬回陣。雲 縱馬追趕，兩翼軍射住，遂各罷兵歸寨。</p><p>李典回見曹仁，言：「彼軍精銳，不可輕敵，不如回樊城。」曹仁大怒曰：「汝未 出軍時，已慢吾軍心；今又賣陣，罪當斬首！」便喝刀斧手推出李典要斬。眾將苦告方 免。乃調李典領後軍，仁自引兵為前部。次日鳴鼓進軍，布成一個陣勢，使人問玄德曰 ：「識吾陣否？」</p><p class=" stretch-last-line ">單福便上高處觀望畢，謂玄德曰：「此『八門金鎖陣』也。八門者：休、生、傷、</p></div> </div>