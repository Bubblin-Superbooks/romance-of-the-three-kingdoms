<div class="leaf "><div class="inner justify"><p class="no-indent  ">人尚不暇及水，何能入船乎？」權曰：「『人無遠慮，必有近憂』。子明之見甚遠。」 便差軍數萬築濡須塢。曉夜併工，刻期告竣。</p><p>卻說曹操在許都，威福日甚。長史董昭進曰：「自古以來，人臣未有如丞相之功者 。雖周公，呂望，莫可乃也。櫛風沐雨，三十餘年，掃蕩群凶，與百姓除害，使漢室復 存，豈可與諸臣宰同列乎？合受魏公之位，加『九錫』以彰功德。」你道那「九錫」： 一，車馬；二，衣服；三，樂縣；四，朱戶；五，納陛；六，虎賁；七，鈇鉞；八，弓 矢；九，秬鬯圭瓚；侍中荀彧曰：「不可。丞相本興義兵，匡扶漢室，當秉忠貞之志， 守謙退之節。君子愛人以德，不宜如此。」曹操聞言，勃然變色。董昭曰：「豈可以一 人而阻眾望？」遂上表請尊操為魏公，加九錫。荀彧歎曰：「吾不想今日見此事！」</p><p class=" stretch-last-line ">操聞深恨之，以為不助己也。建安十七年冬十月，曹操興兵下江南，就命荀彧同行</p></div> </div>