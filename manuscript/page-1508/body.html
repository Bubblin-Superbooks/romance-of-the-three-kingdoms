<div class="leaf "><div class="inner justify"><p class="no-indent  ">下馬爭取。延、興二人，輪流交戰。張郃奮勇追趕。看看天晚，趕到木門道口，魏延撥 回馬，高聲大罵曰：「張郃逆賊！吾不與汝相拒！汝只顧趕來！吾今與汝決一死戰！」 郃十分忿怒，挺槍驟馬，直取魏延。延揮刀來迎，戰不十合，延大敗，棄盡衣甲、頭盔 、匹馬，引敗兵望木門道中而走。</p><p>張郃殺的性起，又見魏延大敗而逃，乃驟馬趕來。此時天色昏黑，一聲砲響，山上 火光沖天，大石亂柴滾將下來，阻截去路。郃大驚曰：「我中計矣！」急回馬時，背後 已被木石塞滿了歸路，中間只有一段空地，兩傍皆是峭壁，郃進退無路。忽一梆子響， 兩下萬弩齊發，將張郃并百餘個部將皆射死於木門道中。後人有詩曰：</p><p>伏弩齊飛萬點星，木門道上射雄兵。至今劍閣行人過，猶說軍師舊日名。</p><p class=" stretch-last-line ">卻說張郃已死，隨後魏兵追到，見塞了道路，已知張郃中計。眾軍勒回馬急退。忽</p></div> </div>