<div class="leaf "><div class="inner justify"><p>卻說孔明約軍退後，即閉寨不出。一連五日。並無號令。黃昏左側，忽起微風。孔 明傳令曰：「每軍要衣襟一幅，限一更時分應點。無者立斬。」諸將皆不知其意，只得 依令預備。孔明又傳令曰：「諸軍包土，俱在三江城下交割。先到者有賞。」</p><p>眾軍聞令，皆包淨土，飛奔城下。孔明令積土為蹬道，先上城者為頭功。於是蜀兵 十餘萬，并降兵萬餘，將所包之土，一齊棄於城下。一霎時，積土成山，接連城上。一 聲暗號，蜀兵皆上城。蠻兵急放弩時，大半早被執下。餘者棄城而走。朵思大王死於亂 軍之中。蜀將督軍分路剿殺。孔明取了三江城。所得珍寶，皆賞三軍。殘敗蠻兵逃回見 孟獲，說：「朵思大王身死，失了三江城。」獲大驚。</p><p class=" stretch-last-line ">正慮之間，人報蜀兵以度江，見在本洞前下寨。孟獲甚是慌張。忽然屏後一人大笑</p></div> </div>