<div class="leaf "><div class="inner justify"><p class="no-indent  ">疑兵，必不敢進：此一路又不足憂矣。又知孟達引兵出漢中；孟達與李嚴曾結生死之交 ；臣回成都時，留李嚴守永安宮；臣已作一書，只做李嚴親筆，令人送與孟達；達必然 推病不出，以慢軍心：此一路又不足憂矣。又知曹真引兵犯陽平關；此地險峻，可以保 守，臣已調趙雲引一軍守把關隘，並不出戰；曹真若見我軍不出，不久自退矣。」</p><p class=" stretch-last-line ">「此四路兵俱不足憂。臣尚恐不能全保，又密調關興、張苞二將，各引兵三萬，屯 於緊要之處，為各路救應。此數處調遣之事，皆不曾經由成都，故無人知覺。只有東吳 這一路兵，未必便動：如見四路兵勝，川中危急，必來相攻；若四路不濟，安肯動乎？ 臣料孫權想曹丕三路侵吳之怨，必不肯從其言。雖然如此，須用一舌辯之士，逕往東吳 ，以利害說之，則先退東吳；其四路之兵，何足憂乎？但未得說吳之人，臣故躊躇。何</p></div> </div>