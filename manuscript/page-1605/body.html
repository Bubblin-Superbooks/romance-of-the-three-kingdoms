<div class="leaf "><div class="inner justify"><p>酒至數巡，吳主孫亮託事先起。孫峻下殿，脫了長服，著短衣，內披環甲，手提利 刃上殿大呼曰：「天子有詔誅逆賊！」諸葛恪大驚，擲盃於地，欲拔劍迎之，頭已落地 。張約見峻斬恪，揮刀來迎。峻急閃過刀尖，傷其左指。峻轉身一刀，砍中張約右臂。 武士一齊擁出，砍倒張約，剁為肉泥。孫峻一面令武士收恪家眷，一面令人將張約並諸 葛恪屍首，用蘆蓆包裹，以小車載出，棄於城南門外石子崗亂塚坑內。</p><p class=" stretch-last-line ">卻說諸葛恪之妻，正在房中，心神恍忽，動止不寧。忽一婢女入房，恪妻問曰：「 汝遍身如何血臭？」其婢忽然反目切齒，飛身跳躍，頭撞屋樑，口中大叫：「吾乃諸葛 恪也！被奸賊孫峻謀殺！」恪合家老幼，驚惶號哭。不一時，軍馬至，圍住府第，將恪 全家老幼，俱縛至市曹斬首。時吳建興二年冬十月也。昔諸葛瑾在日，見恪聰明盡顯於</p></div> </div>