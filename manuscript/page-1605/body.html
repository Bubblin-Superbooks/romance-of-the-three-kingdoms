<div class="leaf "><div class="inner justify"><p class="no-indent  ">揮刀而迎。戰不三合，泰敗走。維揮兵掩殺。雍州兵退回。占住山頭。維收兵就牛頭山 下寨。維每日令兵搦戰，不分勝負。夏侯霸謂姜維曰：「此處不是久停之所。連日交戰 ，不分勝負，乃誘兵之計耳，必有異謀。不如暫退，再作良圖。」</p><p>正言間，忽報郭淮引一軍取洮水，斷了糧道。維大驚，急令夏侯霸先退。維自斷後 。陳泰分兵五路趕來.維獨拒五路總口，戰住魏兵。泰勒兵上山，矢石如雨。維急退到 洮水之時，郭淮引兵殺來。維引兵往來衝突。魏兵阻其去路，密如鐵桶。維奮死殺出， 折兵大半，飛奔上陽平關來。</p><p class=" stretch-last-line ">前面又一軍殺到；為首一員大將，縱馬棋刀而出。那人生得圓面大耳，方口厚脣， 左目下生個黑瘤，瘤上生數十根黑毛，乃司馬懿長子驃騎將軍司馬師也。維大怒曰：「 孺子焉敢阻吾歸路！」拍馬挺槍，直來刺師。師揮刀相迎。只三合，殺敗了司馬師，維</p></div> </div>