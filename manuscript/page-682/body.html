<div class="leaf "><div class="inner justify"><p class="no-indent  ">箭。明日即將來射曹軍，卻不甚便？」肅曰：「先生真神人也！何以知今日如此大霧？ 」孔明曰：「為將而不通天文，不識地利，不知奇門，不曉陰陽，不看陣圖，不明兵勢 ，是庸才也。亮於三日前已算定今日有大霧，因此敢任三日之限。公瑾教我十日完辦， 工匠料物，都不應手，將這一件風流罪過，明白要殺我；我命繫於天，公瑾焉能害我哉 ！」</p><p>魯肅拜服。船到岸時，周瑜已差五百軍在江邊等候搬箭。孔明教於船上取之，可得 十餘萬枝。都搬入中軍帳交納。魯肅入見周瑜，備說孔明取箭之事。瑜大驚，慨然歎曰 ：「孔明神機妙算，吾不如也！」後人有詩讚曰：</p><p>一天濃霧滿長江，遠近難分水渺茫。驟雨飛蝗來戰艦，孔明今日服周郎。</p><p class=" stretch-last-line ">少頃，孔明入寨見周瑜。瑜下帳迎之，稱羨曰：「先生神算，使人敬服。」孔明曰</p></div> </div>