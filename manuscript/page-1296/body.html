<div class="leaf "><div class="inner justify"><p class="no-indent  ">「吾雖蠻人，頗知兵法；若丞相端的肯放吾回洞中，吾當率兵再決勝負。若丞相這番再 擒得我，那時傾心吐膽歸降，並不敢改移也。」</p><p class=" stretch-last-line ">孔明曰：「這番生擒，如又不服，必無輕恕。」令左右去其繩索，仍前賜以酒食， 列坐於帳上。孔明曰：「吾自出茅廬，戰無不勝，攻無不取。汝蠻邦之人，何為不服？ 」獲默然不答。孔明酒後，喚孟獲同上馬出寨，看視諸營寨柵所屯糧草，所積軍器。孔 明指謂獲曰：「汝不降吾，真愚人也；吾有如此之精兵猛將，糧草器械，汝安能勝吾哉 ？汝若早降，吾當奏聞天子，令汝不先王位，子子孫孫，永鎮蠻邦。意下若何？」獲曰 ：「某雖肯降，怎奈洞中之人，未肯心服。若丞相肯再放回去，就當招安本部人馬，同 心合膽，方可歸順。」孔明欣然，又與孟獲回到大寨，飲酒至晚。獲辭去，孔明親自送 至瀘水邊，以船送獲歸寨。孟獲來到本寨，先伏刀斧手於帳下，差心腹人到董荼那、阿</p></div> </div>