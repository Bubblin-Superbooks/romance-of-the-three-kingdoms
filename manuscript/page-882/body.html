<div class="leaf "><div class="inner justify"><p class="no-indent  ">「吾主漢朝皇叔，反不能占據州郡；其他皆漢之蟊賊，卻都恃強侵占地土；惟智者不平 焉。」玄德曰：「二公休言。吾有何德，敢多望乎？」松曰：「不然，明公乃漢室宗親 ，仁義充塞乎四海。休道占據州郡，便代正統而居帝位，亦非分外。」玄德拱手謝曰： 「公言太過，備何敢當？」</p><p class=" stretch-last-line ">自此一連留張松飲宴三日，並不提起川中之事。松辭去，玄德於十里長亭，設宴送 行。玄德舉酒酌松曰：「甚荷大夫不棄，留敘三日；今日相別，不知何時再得聽教。」 言罷，潸然淚下。張松自思：「玄德如此寬仁愛士，安可捨之？不如說之，令取西川。 」乃言曰：「松亦思朝暮趨侍，恨未有便耳。松觀荊州，東有孫權，常懷虎踞；北有曹 操，每欲鯨吞；亦非可久戀之地也。」玄德曰：「故知如此，但未有安跡之所。」松曰</p></div> </div>