<div class="leaf "><div class="inner justify"><p class="no-indent  ">而拜。官軍經過麥田，皆下馬以手扶麥，遞相傳送而過，並不敢踐踏。</p><p>操乘馬正行，忽田中驚起一鳩，那馬眼生，竄入麥中，踐壞了一大塊麥田。操隨呼 行軍主簿，擬議自己踐麥之罪。主簿曰：「丞相豈可議罪？」操曰：「吾自制法，吾自 犯之，何以服眾？」即掣所佩之劍欲自刎。眾急救住。郭嘉曰：「古者春秋之義，法不 加於尊。丞相總統大軍，豈可自戕？」操沉吟良久，乃曰：「既春秋有法不加於尊之義 ，吾姑免死。」乃以劍割自己之髮，擲於地曰：「割髮權代首。」使人以髮傳示三軍曰 ：「丞相踐麥，本當斬首號令，今割髮以代。」於是三軍悚然，無不懍遵軍令。後人有 詩論之曰：</p><p>十萬貔貅十萬心，一人號令眾難禁。拔刀割髮權為首，方見曹瞞詐術深。</p><p class=" stretch-last-line ">卻說張繡知操引兵來，急發書報劉表，使為後應；一面與雷敘、張先二將領兵出城</p></div> </div>