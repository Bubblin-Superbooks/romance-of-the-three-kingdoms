<div class="leaf "><div class="inner justify"><p class="no-indent  ">」即傳令教大軍盡回本寨，堅守不出。</p><p>且說孔明大勝，所得器械、馬匹，不計其數，乃引大軍回寨。每日令魏延挑戰，魏 兵不出。一連半月，不曾交戰。孔明正在帳中議事，忽報天子使侍中費禕齊詔至。孔明 接入營中，焚香禮畢，開詔讀曰：</p><p>街亭之失，咎由馬謖﹔而君引愆，深自貶抑。重違君意，聽順所守。前年耀師，馘 斬王雙﹔今歲爰征，郭淮遁走﹔降集氐、羌，復興二郡：威震凶暴，功勛顯然。方今天 下騷擾，元惡未梟，君受大任，幹國之重，而久自抑損，非所以光揚洪烈矣。今復君丞 相，君其勿辭！</p><p>孔明聽詔畢，謂費禕曰：「吾國事未成，安可復丞相之職？」堅辭不受。禕曰：「 丞相若不受職，拂了天子之意，又冷淡了將士之心。宜且權受。」孔明方纔拜受。禕辭 去。</p><p class=" stretch-last-line ">孔明見司馬懿不出，思得一計，傳令教各處皆拔寨而起。當有細作報知司馬懿，說</p></div> </div>