<div class="leaf "><div class="inner justify"><p class="no-indent  ">我？可速招出！」平曰：「天使我來殺逆賊！」操怒教打。身上無容刑之處。承在座觀 之，心如刀割。操又問平曰：「你原有十指，今如何只有九指？」平曰：「嚼以為誓， 誓殺國賊！」操教取刀來，就階下截去其九指，曰：「一發截了，教你為誓！」平曰： 「尚有口可以吞賊，有舌可以罵賊！」操令割其舌。平曰：「且勿動手。吾今刑不過， 只得供招。可釋吾縛。」操曰：「釋之何礙？」遂命解其縛。平起身望闕拜曰：「臣不 能為國家除賊？乃天數也！」拜畢，撞階而死。操令分其肢體號令。時建安五年正月也 。史官有詩曰：</p><p>漢朝無起色，醫國有稱平。立誓除姦黨，捐軀報聖明。極刑詞愈烈，慘死氣如生。 十指淋漓處，千秋仰異名。</p><p class=" stretch-last-line ">操見吉平已死，教左右牽過秦慶童至面前。操曰：「國舅認得此人否？」承大怒曰</p></div> </div>