<div class="leaf "><div class="inner justify"><p class="no-indent  ">。天運合回，丞相遷回長安，方可無虞。」卓大喜曰：「非汝言，吾實不悟。」遂引呂 布星夜回洛陽，商議遷都。聚文武於朝堂，卓曰：「漢東都洛陽，二百餘年，氣數已衰 。吾觀旺氣實在長安，吾欲奉駕西幸。汝等各宜促裝。」</p><p>司徒楊彪曰：「關中殘破零落。今無故捐宗廟，棄皇陵，恐百姓驚動。天下動之至 易，安之至難：望丞相鋻察。」卓怒曰：「汝阻國家大計耶？」太尉黃琬曰：「楊司徒 之言是也；往者王莽篡逆，更始赤眉之時，焚燒長安，盡為瓦礫之地；更兼人民流移， 百無一二；今棄宮室而就荒地，非所宜也。」卓曰：「關東賊起，天下播亂；長安有崤 、函之險；更近隴右，木石磚瓦，剋日可辦，宮室營造，不須月餘。汝等再休亂言。」 司徒苟爽諫曰：「丞相若欲遷都，百姓騷動不寧矣。」卓大怒曰：「吾為天下計，豈惜 小民哉！」即日罷楊彪、黃琬、荀爽為庶民。</p></div> </div>