<div class="leaf "><div class="inner justify"><p class="no-indent  ">百無一二；今棄宮室而就荒地，非所宜也。」卓曰：「關東賊起，天下播亂；長安有崤 、函之險；更近隴右，木石磚瓦，剋日可辦，宮室營造，不須月餘。汝等再休亂言。」 司徒苟爽諫曰：「丞相若欲遷都，百姓騷動不寧矣。」卓大怒曰：「吾為天下計，豈惜 小民哉！」即日罷楊彪、黃琬、荀爽為庶民。</p><p>卓出上車，只見二人望車而揖；視之，乃尚書周毖、城門校尉伍瓊也。卓問有何事 ，毖曰：「今聞丞相欲遷都長安，故來諫耳。」卓大怒曰：「我始初聽你兩個，保用袁 紹；今紹已反，是汝等一黨！」叱武士推出都門斬首。遂下令遷都，限來日便行。李儒 曰：「今錢糧缺少，洛陽富戶極多，可籍沒入官。但是袁紹等門下，殺其宗黨而抄其家 貲，必得巨萬。」</p><p class=" stretch-last-line ">卓即差鐵騎五千，遍行捉拏洛陽富戶，共數千家，插旗頭上，大書「反臣逆黨」，</p></div> </div>