<div class="leaf "><div class="inner justify"><p class="no-indent  ">路危險，難以料敵，只得據守。是日，忽報山上曹兵下來搦戰。黃忠恰待引兵出迎，牙 將陳式曰：「將軍休動，某願當之。」</p><p>忠大喜，遂令陳式引軍一千出山口列陣。夏侯尚兵至，遂與交鋒。不數合，尚詐敗 而走。式趕去，行到半路，被兩山上擂石砲石，打將下來，不能前進。正欲回時，背後 夏侯淵引兵突出，陳式不能抵當，被夏侯淵生擒回寨。部卒多降。有敗軍逃得性命，回 報黃忠，說陳式被擒。忠慌與法正商議。正曰：「淵為人輕躁，恃勇少謀；可激勵士卒 ，拔寨前進，步步為營，誘淵來戰而擒之。此乃『反客為主』之法。」</p><p class=" stretch-last-line ">忠用其謀，將應有之物，盡賞三軍，歡聲滿谷，願效死戰。黃忠即日拔寨而進，步 步為營；每營住數日，又進。淵聞知。欲出戰。張郃曰：「此乃反客為主之計，不可出 戰；戰則有失。」淵不從，令夏侯尚領數千兵出戰，直到黃忠寨前。忠上馬提刀出迎，</p></div> </div>