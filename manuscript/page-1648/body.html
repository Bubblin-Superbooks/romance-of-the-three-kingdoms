<div class="leaf "><div class="inner justify"><p>是夜二更時分，蔣焦二人踰城降魏，司馬昭重用之；因此城中雖有敢戰之士，不敢 言戰。誕在城中見魏兵四下築起土城，以防淮水，只望水泛衝倒土城，驅兵擊之。不想 自秋至冬，並無霖雨，淮水不泛。城中看看糧盡，文欽在小城內與二子堅守，見軍士漸 漸餓倒，只得來告誕曰：「糧草盡絕，軍士餓損，不如將北方之兵盡放出城，以省其食 。」誕大怒曰：「汝教我盡去北軍，欲謀我耶！」叱推出斬之。</p><p class=" stretch-last-line ">文鴦、文虎見父被殺，各拔短刀，立殺數十人，飛身上城，一躍而下，越壕赴魏寨 投降。司馬昭恨文鴦昔日單騎退兵之讎，欲斬之。鍾會諫曰：「罪在文欽，今文欽已亡 ，二子勢窮來歸，若殺降將，是堅城內人之心也。」昭從之，遂召文鴦、文虎入帳，用 好言撫慰，賜駿馬錦衣，加為偏將軍，封關內侯。二子拜謝上馬，遶城大叫曰：「我二</p></div> </div>