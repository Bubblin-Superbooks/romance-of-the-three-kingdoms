<div class="leaf "><div class="inner justify"><p class="no-indent  ">坡駐紮。孔明升帳喚眾將言曰：「吾料魏兵必走，魏主必下詔來取曹真、司馬懿回兵。 吾若追之，必有準備﹔不如任他且去，再作良圖。」忽王平令人報說魏兵已回。孔明分 付來人，傳與王平，不可追襲。吾自有破魏兵之策。正是：魏兵縱使能埋伏，漢相原來 不肯追。未知孔明怎生破魏，且看下文分解。</p><p>第一○○回：漢兵劫寨破曹真，武侯鬥陣辱仲達</p><p>卻說眾將聞孔明不追魏兵，俱入帳告曰：「魏兵苦雨，不能屯紮，因此回去。正好 乘勢追之，丞相如何不追？」孔明曰：「司馬懿善能用兵，今軍退必有埋伏。吾若追之 ，正中其計。不如縱他遠去，吾卻分兵逕出斜谷，而取祁山，使魏人不隄防也。」</p><p class=" stretch-last-line ">眾將曰：「取長安之地，別有路途，丞相只取祁山，何也？」孔明曰：「祁山乃長 安之首也；隴西諸郡，倘有兵來，必經由此地。更兼前臨渭濱，後靠斜谷，左出右入，</p></div> </div>