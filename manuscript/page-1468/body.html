<div class="leaf "><div class="inner justify"><p class="no-indent  ">孔明退兵了。懿曰：「孔明必有大謀，不可輕動。張郃曰：「此必因糧盡而回，如何不 追？」懿曰：「吾料孔明上年大收，今又麥熟，糧草豐足﹔雖然轉運艱難，亦可支吾半 載，安肯便走？彼見吾連日不戰，故作此計引誘。可令人遠遠哨之。」</p><p>軍士探知，回報說：「孔明離此三十里下寨。」懿曰：「吾料孔明果不走。且堅守 寨柵，不可輕進。」住了旬日，絕無音信，並不見蜀將來戰。懿再令人哨探，回報說： 「蜀兵已起營去了。」懿未信，乃更換衣服，雜在軍中，親自來看，果見蜀兵又退三十 里下寨。懿回營謂張郃曰：「此乃孔明之計也，不可追趕。」</p><p class=" stretch-last-line ">又住了旬日，再令人哨探。回報說：「蜀兵又退三十里下寨。」郃曰：「孔明用緩 兵計，漸退漢中，都督何故懷疑，不早追之？郃願往決一戰！」懿曰：「孔明詭計極多</p></div> </div>