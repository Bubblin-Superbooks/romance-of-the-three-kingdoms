<div class="leaf "><div class="inner justify"><p class="no-indent  ">答曰：「吾在亂軍中，正遇讎人，故生擒來。」苞視之，乃昨日放冷箭的譚雄也。苞大 喜，同回本營，斬首瀝血，祭了死馬，逐寫表差人先主處報捷。</p><p>孫桓折了李異、謝旌、譚雄等許多將士，力窮勢孤，不能抵敵，及差人回吳求救。 蜀將張南，馮習謂吳班曰：「目今吳兵勢敗，正好乘虛劫寨。」班曰：「孫桓雖然折了 許多將士，朱然水軍，見今結營江上，未曾損折。今日若去劫寨，倘水軍上岸，斷我歸 路，如之奈何？」南曰：「此事至易。可教關、張二將軍，各引五千軍伏於山谷中；如 朱然來救，左右兩軍齊出夾攻，必然取勝。」班曰：「不如先使小卒，詐作降兵，卻將 劫寨事告知朱然；然見火起，必來救應，卻令伏兵擊之，則大事濟矣。」馮習等大喜， 遂依計而行。</p><p class=" stretch-last-line ">卻說朱然聽知孫桓損兵折將，正欲來救，忽伏路軍引幾個小卒上船投降。然問之，</p></div> </div>