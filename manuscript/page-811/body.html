<div class="leaf "><div class="inner justify"><p class="no-indent stretch-last-line ">淵也。淵驟馬至界口，紐回身一箭射去，正在四箭當中。金鼓齊鳴。淵勒馬按弓大叫曰 ：「此箭可奪得錦袍麼？」只見綠袍隊裏，一將應聲而出，大叫：「且留下袍與我徐晃 ！」淵曰：「汝更有何射法，可奪我袍？」晃曰：「汝射紅心，不足為異。看吾單取錦 袍！」拈弓搭箭，遙望柳條射去，恰好射斷柳條，錦墜地。徐晃飛取錦袍，披於身上， 驟馬至臺前聲喏曰：「謝丞相袍！」曹操與眾官無不稱羨。晃纔勒馬要回，猛然臺邊躍 出一個綠袍將軍，大呼曰：「你將錦袍那裏去？早早留下與我！」眾視之，乃許褚也。 晃曰：「袍已在此，汝何敢強奪！」褚更不回答，竟飛馬來奪袍。兩馬相近，徐晃便把 弓打許褚。褚一手按住弓，把徐晃拖離鞍轎。晃急棄不了弓，翻身下馬，褚亦下馬，兩 個揪住廝打。操急使人解開。那領錦袍己是扯得粉碎。操令二人都上臺。徐晃睜眉怒目</p></div> </div>