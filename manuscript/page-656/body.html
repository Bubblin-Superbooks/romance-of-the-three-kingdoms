<div class="leaf "><div class="inner justify"><p class="no-indent  ">議此事，有勸我降者，有勸我戰者。吾意未定，故請公謹一決。」瑜曰：「誰勸主公降 ？」權曰：「張子布等皆主其意。」瑜即問張昭曰：「願聞先生所以主降之意。」昭曰 ：「曹操挾天子而征四方，動以朝廷為名，近又得荊州，威勢愈大。吾江東可以拒操者 ，長江耳。今操艨艟戰艦，何止千百？水陸並進，何可當之？不如且降，更圖後計。」 瑜曰：「此迂儒之論也！江東自開國以來，今歷三世，安忍一旦廢棄！」權曰：「若此 計將安出？」</p><p class=" stretch-last-line ">瑜曰：「操雖託名漢相，實為漢賊。將軍以神武雄才，仗父兄餘業，據有江東，兵 精糧足，正當橫行天下，為國家除殘去暴，奈何降賊耶？且操今此來，多犯兵家之忌： 北土未平，馬騰、韓遂為其後患，而操久於南征，一忌也；北軍不諳水戰，操捨鞍馬， 仗舟楫，與東吳爭衡，二忌也；又時值隆冬盛寒，馬無蒿草，三忌也；驅中國士卒，遠</p></div> </div>