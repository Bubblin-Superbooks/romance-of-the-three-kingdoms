<div class="leaf "><div class="inner justify"><p class="no-indent stretch-last-line ">「來日孟獲必然親自引兵廝殺，便可就此擒之。」乃喚趙雲，魏延至，付與計策，各引 五千兵去了。又喚王平，關索，同引一軍，授計而去。孔明分撥已畢，坐於帳上待之。 卻說蠻王孟獲在帳中正坐，忽哨馬報來，說三洞元帥，俱被孔明捉將去了；部下之兵， 各自潰散。獲大怒，遂起蠻兵迤邐進發，正遇王平軍馬。兩陣對圓，王平出馬橫刀望之 。只見門旗開處，數百南蠻騎將兩勢擺開。中間孟獲出馬：頭頂嵌寶紫金冠，身披纓絡 紅錦袍，腰繫碾玉獅子帶，腳穿鷹嘴抹綠靴，騎一匹捲毛赤兔馬，懸兩口松紋鑲寶劍， 昂然觀望，回顧左右蠻將曰：「人每說諸葛亮善能用兵；今觀此陣，旌旗雜亂，隊伍交 錯；刀鎗器械，無一可能勝吾者。—始知前日之言謬也。早知如此，吾反多時矣。誰敢 去擒蜀將，以振軍威？」言末盡，一將應聲而出，名喚忙牙長；使一口截頭大刀，騎一</p></div> </div>