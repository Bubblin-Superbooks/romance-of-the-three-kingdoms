<div class="leaf "><div class="inner justify"><p class="no-indent  ">入蜀交通黃皓？」言未畢，一人應聲曰：「某願往。」艾視之，乃襄陽黨均也。艾大喜 ，即令黨均齋金珠寶物，逕到成都連結黃皓，布散流言，說姜維怨望天子，不久投魏。 於是成都人人所說皆同。黃皓奏知後主，即遣人星夜宣姜維入朝。</p><p>卻說姜維連日搦戰，鄧艾堅守不出。維心中甚疑。忽使命至，召維入朝。維不知何 事，只得班師回朝。鄧艾、司馬望知姜維中計，遂拔渭南之兵，隨後掩殺。正是：樂毅 伐齊遭間阻，岳飛破敵被讒回。未知勝敗如何，且看下回分解。</p><p>第一一四回：曹髦驅車死南闕，姜維棄糧勝魏兵</p><p>卻說姜維傳令退兵。廖化曰：「『將在外，君命有所不受。』今雖有詔，未可動也 。」張翼曰：「蜀人為大將軍連年動兵，皆有怨望；不如乘此得勝之時，收回人馬，以 安民心，再作良圖。」維曰：「善。」令各軍依法而退。命廖化，張翼斷後，以防魏兵 追襲。</p></div> </div>