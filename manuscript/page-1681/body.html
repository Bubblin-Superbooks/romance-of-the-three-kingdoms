<div class="leaf "><div class="inner justify"><p class="no-indent  ">火燒空。瓘大叫曰：「事已急矣！汝宜死戰！」乃提兵望西殺出。背後姜維三路追趕。 維只道王瓘捨撞回魏國，不想反殺入漢中而去。瓘因兵少，只恐追兵趕上，遂將棧道並 各關隘盡皆燒燬。姜維恐漢中有失，遂不追鄧艾，提兵連夜抄小路來追殺王瓘。瓘被四 面蜀兵攻擊，投黑龍江而死。餘兵盡被姜維坑之。</p><p>維雖然勝了鄧艾，卻折了許多糧草，又毀了棧道，乃引兵還漢中。鄧艾引部下敗兵 ，逃回祁山寨內，上表請罪，自貶其職。司馬昭見艾數有大功，不忍貶之，復加厚賜。 艾將原賜財物，盡分給被害將士之家。昭恐蜀兵又出，遂添兵五萬，與艾守禦。姜維連 夜修了棧道，又議出師。正是：連修棧道兵連出，不伐中原死不休。</p><p>未知負如何，且看下文分解。</p><p>第一一五回：詔班師後主信纔，託屯田姜維避禍</p><p class=" stretch-last-line ">卻說蜀漢景耀五年，冬十月，大將軍姜維，差人連夜修了棧道，整頓軍糧兵器；又</p></div> </div>