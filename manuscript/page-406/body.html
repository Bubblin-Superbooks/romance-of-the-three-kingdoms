<div class="leaf "><div class="inner justify"><p class="no-indent  ">殺了韓福，商議欲暗害關公，乃使人守住關口。待關公到時，王植出關，喜笑相迎。關 公訴說尋兄之事。植曰：「將軍於路驅馳，夫人車上勞困，且請入城，館驛中暫歇一宵 ，來日登途未遲。」</p><p>關公見王植意甚殷勤，遂請二嫂入城。館驛中皆鋪陳了當。王植請公赴宴，公辭不 往；植使人送筵席至館驛。關公因於路辛苦，請二嫂膳畢，就正房歇定；令從者各自安 歇，飽餵馬匹。關公亦解甲憩息。</p><p class=" stretch-last-line ">卻說王植密喚從事胡班聽令曰：「關某背丞相而逃，又於路殺太守并守關將校，死 罪不輕！此人武勇難敵。汝今晚點一千軍圍住館驛，一人一個火把，待三更時分，一齊 放火；不問是誰，盡皆燒死！吾亦自引軍接應。」胡班領命，便點起軍士，密將乾柴引 火之物，搬於館驛門首，約時舉事。胡班尋思：「我久聞關雲長之名，不識如何模樣，</p></div> </div>