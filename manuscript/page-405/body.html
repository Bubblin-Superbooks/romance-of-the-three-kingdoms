<div class="leaf "><div class="inner justify"><p>關公割帛束住箭傷，於路恐人暗算，不敢久住，連夜投沂水關來。把關將乃并州人 氏，姓卞，名喜，善使流星鎚；原是黃巾餘黨，後投曹操，撥來守關。當下聞知關公將 到，尋思一計；就關前鎮國寺中，埋伏下刀斧手二百餘人，誘關公至寺，約擊盞為號， 欲圖相害。安排已定，出關迎接關公。公見卞喜來迎，便下馬相見。喜曰：「將軍名震 天下，誰不敬仰！今歸皇叔，足見忠義！」關公訴說斬孔秀，韓福之事。卞喜曰：「將 軍殺之是也。某見丞相，代稟衷曲。」關公甚喜，同上馬過了沂水關，到鎮國寺前下馬 。眾僧鳴鐘出迎。原來那鎮國寺乃漢明帝御前香火院，本寺有僧三十餘人。內有一僧， 卻是關公同鄉人，法名普淨。</p><p class=" stretch-last-line ">當下普淨已知其意，向前與關公問訊，曰：「將軍離蒲東幾年矣？」關公曰：「將 及二十年矣。」普淨曰：「還認得貧僧否？」公曰：「離鄉多年，不能相識。」普淨曰</p></div> </div>