<div class="leaf "><div class="inner justify"><p class="no-indent  ">片甲不回一一請先斬桓楷，然後用計。」正是：追敵孫堅方殞命，求和桓楷又遭殃。未 知桓楷性命如何，且聽下文分解。</p><p>第八回：王司徒巧使連環計，董太師大鬧鳳儀亭</p><p>卻說蒯良曰：「今孫堅已喪，其子皆幼。乘此虛弱之時，火速進軍，江東一鼓可得 。若還屍罷兵，容其養成氣力，荊州之患也。」表曰：「吾有黃祖在彼營中，安忍棄之 ？」良曰：「捨一無謀黃祖而取江東，有何不可？」表曰：「吾與黃祖心腹之交，捨之 不義。」遂送桓楷回營，相約以孫堅尸換黃祖。</p><p>劉表換回黃祖，孫策迎接靈柩，罷戰回江東，葬父於曲阿之原。喪事已畢，引軍居 江都，招賢納士，屈己待人，四方豪傑，漸漸投之不在話下。</p><p class=" stretch-last-line ">卻說董卓在長安，聞孫堅已死，乃曰：「吾除卻一心腹之患也！」問：「其子年幾</p></div> </div>