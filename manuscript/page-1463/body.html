<div class="leaf "><div class="inner justify"><p>卻說孔明將大軍屯於漢中，自回成都養病﹔文武官僚出城迎接，送入丞相府中，後 主御駕自來問病，命御醫調治，日漸痊可。</p><p>建興八年秋七月，魏都督曹真病可，乃上表說：「蜀兵數次侵界，屢犯中原，若不 剿除，後必為患。今時值秋涼，人馬安閒，正當征伐。臣願與司馬懿同領大軍，逕入漢 中，殄滅奸黨，以清邊境。」</p><p>魏主大喜，問侍中劉曄曰：「子丹勸朕伐蜀，如何？」曄奏曰：「大將軍之言是也 。今若不剿除，後必為大患。陛下便可行之。」睿點頭。曄出內回家，有眾大臣相探， 問曰：「聞天子與公計議興兵伐蜀，此事如何？」曄應曰：「無此事也。蜀有山川之險 ，非可易圖﹔空費軍馬之勞，於國無益。」</p><p class=" stretch-last-line ">眾官默然而退。楊暨入內奏曰：「昨聞劉曄勸陛下伐蜀，今日與眾臣議，又言不可</p></div> </div>