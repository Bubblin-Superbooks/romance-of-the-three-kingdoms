<div class="leaf "><div class="inner justify"><p class="no-indent  ">「太守放心：某有一計，可擒諸葛亮，解南安之危。」正是：運籌又遇強中手，鬥智還 逢意外人。未知其計如何，且看下文分解。</p><p>第九十三回：姜伯約歸降孔明，武鄉侯罵死王朗</p><p>卻說姜維獻計於馬遵曰：「諸葛亮必伏兵於郡後，賺我兵出城，乘虛襲我。某願請 精兵三千，伏於要路。太守隨後發兵出城，不可遠去，止行三十里便回；但看火起為號 ，前後夾攻，可獲大勝。如諸葛亮自來，必為某所擒矣。」遵用其計，付精兵與姜維去 訖，然後自與梁虔引出城等候；只留梁緒、尹賞守城。原來孔明果遣趙雲引一軍埋伏於 山僻之中，只待天水人馬離城，便乘虛襲之。當日細作回報趙雲，說天水太守馬遵，起 兵出城，只留文官守城。趙雲大喜，又令人報與張翼、高翔，教於要路截殺馬遵。此二 處兵亦是孔明預先埋伏。</p><p class=" stretch-last-line ">卻說趙雲引五千兵，逕投天水郡城下，高叫曰：「吾乃常山趙子龍也。汝知中計，</p></div> </div>