<div class="leaf "><div class="inner justify"><p class="no-indent  ">曰：「敗軍之將，荷蒙厚恩，無以為報，願施犬馬之勞。不須張弓隻箭，逕取成都。」 正是：只因一將傾心後，致使連城唾手降。未知其知其計如何，且看下文分解。</p><p>第六十四回：孔明定計捉張任，楊阜借兵破馬超</p><p>卻說張飛問計於嚴顏，顏曰：「從此至雒城，凡守禦關隘，都是老夫所管；官軍皆 出於掌握之中。今感將軍之恩，無可以報，老夫當為前部，所到之處，盡喚出拜降。」</p><p>張飛稱謝不已。於是嚴顏為前部，張飛領軍隨後。凡到之處，盡是嚴顏所管，都喚 出投降。有遲疑未決者，顏曰：「我尚且投降，何況汝乎。」自是望風歸順，並不曾廝 殺一場。</p><p class=" stretch-last-line ">卻說孔明已將起程日期申報玄德，都教會聚雒城。玄德與眾官商議：「今孔明，翼 德分兩路取川，會於雒城，同入成都。水陸舟車，已於七月二十日起程，此時將及待到</p></div> </div>