<div class="leaf "><div class="inner justify"><p>趙雲解吳懿見玄德。玄德曰：「汝降否？」吳懿曰：「我既被捉，如何不降？」玄 德大喜，親解其縛。孔明問：「城中有幾人守城？」吳懿曰：「有劉季玉之子劉循，輔 將劉瑰，張任。劉瑰不打緊，張任乃蜀郡人，極有膽略，不可輕敵。」孔明曰：「先捉 張任，然後取雒城。」問：「城東這座橋名為何橋？」吳懿曰：「金雁橋。」</p><p>孔明遂乘馬至橋邊，遶河看了一遍，回到寨中，喚黃忠，魏延聽令曰：「離金雁橋 南五六里，兩岸都是蘆葦蒹葭，可以埋伏。魏延引一千槍手伏於左，單戳馬上將；黃忠 引一千刀手伏於右，單砍坐下馬。殺敗彼軍，張任必投山東小路而去。張翼德引一千軍 伏在那裏，就彼處擒之。」又喚趙雲伏於金雁橋北：「待我引張任過橋，你便將橋拆斷 ，卻勒兵於橋北，遙為之勢，使張任不敢望北而走，退投南去，卻好中計。」調遣已定 ，孔明自去誘敵。</p></div> </div>