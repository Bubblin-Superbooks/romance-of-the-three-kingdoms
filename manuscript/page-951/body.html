<div class="leaf "><div class="inner justify"><p class="no-indent  ">東西兩川，實為脣齒；西川若破，東川亦難保矣。今若肯相救，當以二十州相酬。」松 大喜，即引黃權來見張魯，說脣齒利害，更以二十州相謝。魯喜其利，從之。巴西閻圃 諫曰：「劉璋與主公世讎，今事急求救，詐許割地，不可從也」忽階下一人進曰：「某 雖不才，願乞一旅之師，生擒劉備。務要割地以還。」正是：方看真主來西蜀，又見精 兵出漢中。未知其人是誰，且看下文分解。</p><p>第六十五回：馬超大戰葭萌關，劉備自領益州牧</p><p>卻說閻圃正勸張魯勿助劉璋，只見馬超挺身出曰：「超感主公之恩，無可上報。願 領一軍攻取葭明關，生擒劉備。務要劉璋割二十州奉還主公。」張魯大喜，先遣黃權從 小路而回，隨即點兵二萬與馬超。此時龐德臥病不能行，留於漢中。張魯令楊柏監軍。 超與弟馬岱選日起程。</p><p class=" stretch-last-line ">卻說玄德軍馬在雒城。法正所差下書人回報說：「鄭度勸劉璋盡燒野谷，並各處倉</p></div> </div>