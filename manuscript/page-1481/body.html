<div class="leaf "><div class="inner justify"><p class="no-indent  ">雜在眾軍之內，遍觀各營。忽到一營，有一偏將仰天而怨曰：「大雨淋了許多時，不肯 回去，今又在這裏頓住，強要賭賽，卻不苦了官軍！」</p><p>懿聞言，歸寨升帳，聚眾將皆到帳下，挨出那將來。懿叱之曰：「朝廷養軍千日， 用在一時。汝安敢口出怨言，以慢軍心！」其人不招。懿叫出同伴之人對證，那將不能 抵賴。懿曰：「吾非賭賽；欲勝蜀兵，令汝各人有功回朝。汝乃妄出怨言，自取罪戾！ 」喝令武士推出斬之。須臾，獻首帳下。眾將悚然。懿曰：「汝等諸將皆要盡心已防蜀 兵。聽吾中軍炮響，四面皆進。」眾將受命而退。</p><p class=" stretch-last-line ">卻說魏延、張嶷、陳式、杜瓊四將，引二萬兵，取箕谷而進。正行之間，忽報參謀 鄧芝到來，四將問其故。芝曰：「丞相有令：如出箕谷，隄防魏兵埋伏，不可輕進。」 陳式曰：「丞相用兵何多疑耶？吾料魏兵連遭大雨，衣甲皆毀，必然急歸；安得又有埋</p></div> </div>