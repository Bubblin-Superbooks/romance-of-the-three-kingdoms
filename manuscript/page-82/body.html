<div class="leaf "><div class="inner justify"><p class="no-indent  ">射秋水。出關搦戰誰敢當？諸侯膽裂心惶惶。踴出燕人張翼德，手持蛇矛丈八鎗。虎鬚 倒豎翻金線，環眼圓睜起電光。酣戰未能分勝敗，陣前惱起關雲長。青龍寶刀燦霜雪， 鸚鵡戰袍飛蛺蝶。馬蹄到處鬼神嚎，目前一怒應流血。梟雄玄德掣雙鋒，抖擻天威施勇 烈。三人圍繞戰多時，遮攔架隔無休歇。喊聲震動天地翻，殺氣迷漫牛斗寒。呂布力窮 尋走路，遙望山塞拍馬還。倒拖畫桿方天戟，亂散銷金五彩旛。頓斷絨　走赤兔，翻身 飛上虎牢關。三人直趕呂布到關下，看見關上西風飄動青羅傘蓋。張飛大叫：「此必董 卓！追呂布有甚強處！不如先拿董賊，便是斬草除根！」拍馬上關，來擒董卓。正是： 擒賊定須擒賊首，奇功端的待奇人。未知勝負如何，且聽下文分解。</p><p>第六回：焚金闕董卓行兇，匿玉璽孫堅背約</p><p class=" stretch-last-line ">卻說張飛拍馬趕到關下，關上矢石如雨，不得進而回。八路諸侯，同請玄德、關、</p></div> </div>