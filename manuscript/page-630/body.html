<div class="leaf "><div class="inner justify"><p class="no-indent  ">劉琦曰：「往日孫策亡時，襄陽曾遣人去弔喪否？」琦曰：「江東與我家有殺父之讎， 安得通慶弔之禮？」孔明曰：「然則魯肅之來，非為弔喪，乃來探聽軍情也。」遂謂玄 德曰：「魯肅至，若問曹操動靜，主公只推不知。再三問時，主公只說可問諸葛亮。」</p><p>計議已定，使人迎接魯肅。肅入城弔喪，收過禮物，劉琦請肅與玄德相見。禮畢， 邀入後堂飲酒。肅曰：「久聞皇叔大名，無緣拜會；今幸得見，實為欣慰。近聞皇叔與 曹操會戰，必知彼虛實：敢問操軍約有幾何？」玄德曰：「備兵微將寡，一聞操至即走 ，竟不知彼虛實。」魯肅曰：「聞皇叔用諸葛孔明之謀，兩場火燒得曹操魂亡膽落，何 言不知耶？」玄德曰：「除非問孔明，便知其詳。」肅曰：「孔明安在？願求一見。」</p><p class=" stretch-last-line ">玄德教請孔明出來相見。肅見孔明禮畢，問曰：「向慕先生才德，未得拜晤；今幸</p></div> </div>