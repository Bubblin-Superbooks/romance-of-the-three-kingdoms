<div class="leaf "><div class="inner justify"><p class="no-indent  ">。吾輩今日行軍，正從錦屏山過。何不試往問之？」張任曰：「大丈夫行兵拒敵，豈可 問於山野之人乎？」瑰曰：「不然。聖人云：『至誠之道，可以前知。」吾等問於高明 之人，當趨吉避凶。」</p><p>於是四人引五六十騎至山下，問徑樵夫。樵夫指高山絕頂上，便是上人所居。四人 上山至庵前，見一道童出迎。問了姓名，引入庵中。只見紫虛上人，坐於蒲墩之上。四 人下拜，求問前程之事。紫虛上人曰：「貧道乃山野廢人，豈知休咎？」劉瑰再三拜問 。紫虛遂命道童取紙筆，寫下八句言語，付與劉瑰。其文曰：「左龍右鳳，飛入西川。 雛鳳墜地，臥龍升天。一得一失，天數當然。見機而作，勿喪九泉。」</p><p class=" stretch-last-line ">劉瑰又問曰：「我四人氣數如何？」紫虛上人曰：「定數難逃，何必再問？」瑰又 請問時，上人眉垂目合，恰似睡著的一般，並不答應。四人下山。劉瑰曰：「仙人之言</p></div> </div>