<div class="leaf "><div class="inner justify"><p class="no-indent  ">定軍山投奔夏侯淵去了。黃忠，嚴顏，守住天蕩山，捷音飛報成都。玄德聞之，眾將慶 喜。法正曰：「昔曹操降張魯，定漢中，不因此勢以圖巴蜀，乃留夏侯淵，張郃，二將 屯守，而自引軍北還，此失計也。今張郃新敗，天蕩失守，主公若乘此時，舉大兵親往 征之，漢中可定也。既定漢中，然後練兵積粟，觀釁伺隙，進可討賊，退可自守。此天 與之時，不可失也。」</p><p>玄德，孔明，皆深然之，遂傳令趙雲，張飛為先鋒。玄德與孔明親自引兵十萬，擇 日圖漢中；傳檄各處，嚴加提備。時建安二十三年，秋七月吉日。玄德大軍出葭萌關下 營，召黃忠、嚴顏到寨，厚賞之。玄德曰：「人皆言將軍老矣，惟軍師獨知將軍之能。 今果立奇功。但今漢中定軍山，乃南鄭保障，糧草積聚之所；若得定軍山，陽平一路， 無足憂矣。將軍還敢取定軍山否﹖」</p><p class=" stretch-last-line ">黃忠慨然應諾，便要領兵前去。孔明急止之曰：「老將軍雖然英勇，然夏侯淵非張</p></div> </div>