<div class="leaf "><div class="inner justify"><p class="no-indent  ">決戰。陳宮曰：「今曹兵勢大，未可與爭；先尋取安身之地，那時再來未遲。」布曰： 「吾欲再投袁紹，何如？」宮曰：「先使人往冀州探聽消息，然後可去。」布從之。</p><p>且說袁紹在冀州，聞知曹操與呂布相持，謀士審配進曰：「呂布，豺虎也：若得兗 州，必圖冀州。不若助操攻之，方可無患。」紹遂遣顏良將兵五萬，往助曹操。細作探 知這個消息，飛報呂布。布大驚，與陳宮商議。宮曰：「聞劉玄德新領徐州，可往投之 。」布從其言，竟投徐州來。</p><p>有人報知玄德。玄德曰：「布乃當今英勇之士，可出迎之。」糜竺曰：「呂布乃虎 狼之徒，不可收留；收則傷人矣。」玄德曰：「前者非布襲兗州，怎解此郡之禍？今彼 窮而投我，豈有他心？」張飛曰：「哥哥心腸忒好。雖然如此，也要準備。」</p><p class=" stretch-last-line ">玄德領眾出城三十里，接著呂布，並馬入城。都到州衙廳上，講禮畢，坐下。布曰</p></div> </div>