<div class="leaf "><div class="inner justify"><p class="no-indent  ">。呂布料敵不過，落荒而走。從將成廉，被樂進一箭射死。布軍三停去了一停，，敗卒 回報陳宮。宮曰：「空城難守，不若急去。」遂與高順保著呂布老小，棄定陶而走。曹 操將得勝之兵，殺入城中，勢如破竹。張超自焚，張邈投袁術去了。山東一境，盡被曹 操所得。安民修城，不在話下。</p><p>卻說呂布正走，逢諸將皆回。陳宮亦已尋著。布曰：「吾軍雖少，尚可破曹。」遂 再引軍來。正是：兵家勝敗真常事，捲甲重來未可知。不知呂布勝負如何，且聽下文分 解。</p><p>第十三回：李傕郭汜大交兵，楊奉董承雙救駕</p><p>卻說曹操大破呂布於定陶，布乃收集敗殘軍馬於海濱，眾將皆來會集，欲再與曹操 決戰。陳宮曰：「今曹兵勢大，未可與爭；先尋取安身之地，那時再來未遲。」布曰： 「吾欲再投袁紹，何如？」宮曰：「先使人往冀州探聽消息，然後可去。」布從之。</p></div> </div>