<div class="leaf "><div class="inner justify"><p class="no-indent  ">埋伏之處，矢石俱發。若能取勝，放起連珠號砲，城中便出接應。如無追兵，不可放砲 ，趕程而去。今夜月不甚明，黃昏便可出城。」</p><p>呂公領了計策，拴束軍馬。黃昏時分，密開東門，引兵出城。孫堅在帳中，忽聞喊 聲，急上馬引三十餘騎，出營來看。軍士報說：「有一彪人馬殺將出來，望峴山而去。 」堅不會諸將，只引三十餘騎趕來。呂公已於山林叢雜去處，上下埋伏。堅馬快，單騎 獨來，前軍不遠。堅大叫：「休走！」呂公勒回馬來戰孫堅。交馬只一合，呂公便走， 閃入山路去。堅隨後趕入，卻不見呂公。堅方欲上山，忽然一聲鑼響，山上石子亂下， 林中亂箭齊發。堅身中石箭，腦漿迸流，人馬皆死於峴山之內；壽止三十七歲。</p><p class=" stretch-last-line ">呂公截住三十騎，並皆殺盡，於起連珠號砲。城中黃祖，蒯越，蔡瑁，分頭引兵殺 出，江東諸軍大亂。黃蓋聽得喊聲震天，引水軍殺來，正迎著黃祖。戰不兩合，生擒黃</p></div> </div>