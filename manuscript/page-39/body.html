<div class="leaf "><div class="inner justify"><p>主簿陳琳曰：「不可！俗云：『掩目而捕燕雀』，是自欺也。微物尚不可欺以得志 ，況國家大事乎？今將軍仗皇威，掌兵要，龍驤虎步，高下在心：若欲誅宦官，如鼓洪 爐燎毛髮耳。但當速發，行權立斷，則天人順之﹔卻反外檄大臣，臨犯京闕，英雄聚會 ，各懷一心：所謂倒持干戈，授人以柄，功必一成，反生亂矣。」何進笑曰：「此懦夫 之見也！」傍邊一人鼓掌大笑曰：「此事易如反掌，何必多議！」視之，乃曹操也。正 是：欲除君側宵人亂，須聽朝中智士謀。不知曹操說出甚話來，且聽下文分解。</p><p>第三回：議溫明董卓叱丁原，餽金珠李肅說呂布</p><p class=" stretch-last-line ">且說曹操當日對何進曰：「宦官之禍，古今皆有；但世主不當假之權寵，使至於此 。若欲治罪，當除元惡，但付一獄吏足矣，何必紛紛召外兵乎？欲盡誅之，事必宣露。 吾料其必敗也。」何進怒曰：「孟德亦懷私意耶？」操退曰：「亂天下者，必進也。」</p></div> </div>