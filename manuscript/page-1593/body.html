<div class="leaf "><div class="inner justify"><p class="no-indent  ">何高見？」霸曰：「若等羌兵到麴山，二城皆陷矣。吾料雍州兵，盡來麴山攻打。雍州 城定然空虛，將軍可引兵逕往牛頭山，抄在雍州之後：郭淮、陳泰必回救雍州，則麴山 之圍自解矣。」維大喜曰：「此計最善！」於是姜維引兵望牛頭山而去。</p><p>卻說陳泰見李歆殺出城去了，乃謂郭淮曰：「李歆若告急於姜維，姜維料吾大兵皆 在麴山，必抄牛頭山襲吾之後。將軍可引一軍去取洮水，斷絕蜀兵糧道；吾分兵一半， 逕往牛頭山擊之；彼若知糧道已絕，必然自走矣。」郭淮從之，遂引一軍暗取洮水。陳 泰引一軍逕往牛頭山來。</p><p class=" stretch-last-line ">卻說姜維兵至牛頭山，忽聽得前軍發喊，報說魏兵截住去路。維慌忙自到軍前視之 。陳泰大喝曰：「汝欲襲吾雍州！吾已等候多時了！」維怒，挺槍縱馬，直取陳泰。泰 揮刀而迎。戰不三合，泰敗走。維揮兵掩殺。雍州兵退回。占住山頭。維收兵就牛頭山</p></div> </div>