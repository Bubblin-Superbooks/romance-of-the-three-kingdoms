<div class="leaf "><div class="inner justify"><p>天色向晚，東山月上，皎皎如同白日。長江一帶，如橫素練。操坐大船之上，左右 侍御者數百人，皆錦衣繡襖，荷戈執戟。文武眾官，各依次而坐。操見南屏山色如畫， 東視柴桑之境，西觀夏口之江，南望樊山，北覷烏林，四顧空闊，心中歡喜，謂眾官曰 ：「吾自起義兵以來，與國家除兇去害，誓願掃清四海，削平天下;所未得者江南也。 今吾有百萬雄師，更賴諸公用命，何患不成功耶？收服江南之後，天下無事，與諸公共 享富貴，以樂太平。」文武皆起謝曰：「願得早奏凱歌。我等終身皆賴丞相福蔭。」操 大喜，命左右行酒。</p><p class=" stretch-last-line ">飲至半夜，操酒酣，遙指南岸曰：「周瑜，魯肅，不識天時。今幸有投降之人，為 彼心腹之患，此天助吾也。」荀攸曰：「丞相勿言，恐有泄漏。」操大笑曰：「座上諸 公，與近侍左右，皆吾心腹之人也，，言之何礙？」又指夏口曰：「劉備，諸葛亮，汝</p></div> </div>