<div class="leaf "><div class="inner justify"><p class="no-indent  ">此地極其肥壯。將軍何不效武侯屯田之事，奏知天子，前去沓中屯田？一者：得麥熟以 助軍實；二者，可以盡圖隴右諸郡；三者，魏人不敢正視漢中；四者，將軍在外掌握兵 權，人不能圖，可以避禍：此乃保國安身之策也，宜早行之。」維大喜，謝曰：「先生 金玉之言也。」</p><p>次日，姜維表奏後主，求沓中屯田，效武侯之事。後主從之。維遂還漢中，聚諸將 曰：「某累出師，因糧不足，未能成功。今吾提兵八萬，往沓中種麥屯田，徐圖進取。 吾等久戰勞苦，今日斂兵聚穀，退守漢中；魏兵千里運糧，經涉山嶺，自然疲乏；疲乏 必退：那時乘虛追襲，無不勝矣。」遂令胡濟守漢壽城．王含守樂城，蔣斌守漢城，蔣 舒、傅僉同守關隘。分撥已畢，維自引兵八萬，來沓中種麥，以為久計。</p><p class=" stretch-last-line ">卻說鄧艾聞姜維在沓中屯田，於路下四十餘營，連絡不絕，如長蛇之勢。艾遂令細</p></div> </div>