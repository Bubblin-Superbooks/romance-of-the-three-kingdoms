<div class="leaf "><div class="inner justify"><p>真聽知，謹守大寨，更不出戰。蜀兵得勝，回見孔明。孔明密令人授計與魏延，一 面教拔寨齊起。楊儀曰：「今已大勝，挫盡魏兵銳氣，何故反欲收兵？」孔明曰：「吾 兵無糧，利在急戰。今彼堅守不出，吾受其病矣。彼今雖暫時兵敗，中原必有增益。若 以輕騎襲吾糧道，那時要歸不能。今乘魏軍兵敗，不敢正視蜀兵，便可出其不意，乘機 退去。所憂者但魏延一軍，在陳倉道口拒住王雙，急不能脫身。吾已令人授以密計殺王 雙，使魏人不敢來追，只令後隊先行。」當夜孔明只留金鼓守在寨中打更。一夜兵已盡 退，只落空營。</p><p class=" stretch-last-line ">卻說曹真正在寨中憂悶，忽報左將軍張郃領兵到。郃下馬入帳謂真曰：「某奉聖旨 ，特來聽調。」真曰：「曾別仲達否？」郃曰：「仲達分付云：『吾軍勝，蜀兵必不退 ；若吾軍敗，蜀兵必即去矣。』今吾軍失利，都督曾往哨探蜀兵消息否？」真曰：「未</p></div> </div>