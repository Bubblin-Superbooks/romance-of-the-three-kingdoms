<div class="leaf "><div class="inner justify"><p class="no-indent  ">「天下高賢，無有出先生右者。」庶曰：「某樗櫟庸材，何敢當此重譽。」臨別，又顧 謂諸將曰：「願諸公善事使君，以圖名垂竹帛，功標青史，切勿效庶之無始終也。」諸 將無不傷感。玄德不忍相離，送了一程。又送一程。庶辭曰：「不勞使君遠送，庶就此 告別。」玄德就馬上執庶之手曰：「先生此去，天各一方，未知相會卻在何日！」說罷 ，淚如雨下。庶亦涕泣而別。</p><p>玄德立馬於林畔，看徐庶乘馬與從者匆）而去。玄德哭曰：「元直去矣！吾將奈何 ？」凝淚而望，卻被一樹林隔斷。玄德以鞭指曰：「吾欲盡伐此處樹木。」眾問何故玄 德曰：「因阻吾望徐元直之目也。」</p><p class=" stretch-last-line ">正望間，忽見徐庶拍馬而回。玄德曰：「元直復回，莫非無去意乎？」遂欣然拍馬 向前迎問曰：「先生此回，必有主意？」庶勒馬謂玄德曰：「某因心緒如麻，忘卻一語</p></div> </div>