<div class="leaf "><div class="inner justify"><p>時孔融在坐，恐操殺衡，乃從容進曰：「禰衡罪同胥靡，不足發明王之夢。」操指 衡而言曰：「令汝往荊州為使。如劉表來降，便用汝作公卿。」衡不肯往。操備馬三匹 ，令二人扶挾而行；卻教手下文武，整酒於東門外送之。荀彧曰：「如禰衡來，不可起 身。」衡至。下馬入見，眾皆端坐。衡放聲大哭。荀彧問曰：「何為而哭？」衡曰：「 行於死柩之中，如何不哭？」眾皆曰：「吾等是死屍，汝乃無頭狂鬼耳！」衡曰：「吾 乃漢朝之臣，不作曹瞞之黨，安得無頭？」眾欲殺之。苟彧急止之曰：「量鼠雀之輩， 何足汙刀！」衡曰：「吾乃鼠雀，尚有人性；汝等只可謂之蜾蟲！」眾恨而散。</p><p class=" stretch-last-line ">衡至荊州，見劉表畢，雖頌德，實譏諷。表不喜，令去江夏見黃祖。或問表曰：「 禰衡戲謔主公，何不殺之？」表曰：「禰衡數辱曹操，操不殺者，恐失人望；故令作使</p></div> </div>