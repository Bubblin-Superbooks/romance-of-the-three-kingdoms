<div class="leaf "><div class="inner justify"><p class="no-indent  ">謀之士；田豐，沮授，皆忠臣也；顏良，文醜，勇冠三軍；其餘高覽，張郃，淳于瓊， 等俱世之名將，──何謂紹為無用之人乎？」彧笑曰：「紹兵多而不整；田豐剛而犯上 ，許攸貪而不智，審配專而無謀，逢紀果而無用，此四人者，勢不相容，必生內變。顏 良，文醜，匹夫之勇，一戰可擒。其餘碌碌等輩，縱有百萬，何足道哉！」</p><p class=" stretch-last-line ">孔融默然。操大笑曰：「皆不出荀文若之料。」遂喚前軍劉岱、後軍王忠引軍五萬 ，打著丞相旗號，去徐州攻劉備。原來劉岱舊為袞州刺史；及操取袞州，岱降於操，操 用為偏將，故今差他與王忠一同領兵。操卻自引大軍二十萬，進黎陽，拒袁紹。程昱曰 ：「恐劉岱、王忠不稱其使。」操曰：「吾亦知非劉備敵手，權且虛張聲勢。」分付： 「不可輕進。待我破紹，再勒兵破備。」劉岱、王忠領兵去了。曹操自引兵至黎陽。兩</p></div> </div>