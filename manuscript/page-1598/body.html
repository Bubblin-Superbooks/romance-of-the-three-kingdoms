<div class="leaf "><div class="inner justify"><p class="no-indent  ">郡，那時一齊進兵。」昶、儉二人受令而去，昭又令胡遵為先鋒，總領三路兵前去，先 搭浮橋，取東興大堤；若奪得左右二城，便是大功。遵領兵來搭浮橋。</p><p>卻說吳太傅諸葛恪，聽知魏兵三路而來，聚眾商議。平北將軍丁奉曰：「東興乃東 吳緊要處所，若有失，則南郡、武昌危矣。」恪曰：「此論正合吾意。公可就引三千水 兵從江中去。吾隨後令呂據、唐咨、劉纂各引一萬步兵，分三路來接應。但聽連珠砲響 ，一齊進兵，吾自引大兵後至。」丁奉得令，即引三千水兵，分作三十隻船，望東興而 來。</p><p>卻說胡遵渡過浮橋，屯軍於堤上，差桓嘉、韓綜攻打二城。左城中乃吳將全懌把守 ，右城中乃吳將劉略守把。此二城高峻堅固，急切攻打不下。全、劉二人見魏兵勢大， 不敢出戰，死守城池。</p><p class=" stretch-last-line ">胡遵在徐州下寨。時值嚴寒，天降大雪，胡遵與眾將設席高會，忽報水上有三十隻</p></div> </div>