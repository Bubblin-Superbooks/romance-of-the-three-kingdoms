<div class="leaf "><div class="inner justify"><p class="no-indent  ">刀相迎。懿挺鎗接戰。不上三合，延撥回馬便走，懿隨後趕來。延只望七星旗處而走。</p><p class=" stretch-last-line ">懿見魏延只一人，軍馬又少,放心追之;令司馬師在左，司馬昭在右，懿自居中，一 齊攻殺將來。魏延引五百兵皆退入谷中去。懿追到谷口，先令人入谷中哨探。叵報谷內 並無伏兵，山上皆是草房。懿曰：「此必是積糧之所也。」遂大驅士馬，盡入谷中。懿 忽見草房上盡是乾柴，前面魏延已不見了。懿心疑，謂二子曰：「倘有兵截斷谷口如之 奈何？」言未已，只聽得喊聲大震，山上一齊丟下火把來，燒斷谷口。魏兵奔逃無路。 山上火箭射下，地雷一齊突出，草房內乾柴都著，刮刮雜雜，火勢沖天。司馬懿驚得手 足無措，乃下馬抱二子大哭曰：「我父子三人皆死於此處矣！」正哭之間，忽然狂風大 作，黑氣漫空，一聲霹靂響處，驟雨傾盆。滿谷之火，盡皆澆滅：地雷不震，火器無功</p></div> </div>