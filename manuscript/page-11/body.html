<div class="leaf "><div class="inner justify"><p class="no-indent  ">因入山採藥，遇一老人，碧眼童顏，手執藜杖，喚角至一洞中，以天書三卷授之，曰： 「此名太平要術。汝得之，當代天宣化，普救世人；若萌異心，必獲惡報。」角拜問姓 名。老人曰：「吾乃南華老仙也。」言訖，化陣清風而去。</p><p class=" stretch-last-line ">角得此書，曉夜攻習，能呼風喚雨，號為太平道人。中平元年正月內，疫氣流行， 張角散施符水，為人治病，自稱大賢良師。角有徒弟五百餘人，雲游四方，皆能書符念 咒。次後徒眾日多，角乃立三十六方，─大方萬餘人，小方六七千─，各立渠帥，稱為 將軍。訛言「蒼天已死，黃天當立。」又云「歲在甲子，天下大吉。」令人各以白土， 書「甲子」二字於家中大門上。青、幽、徐、冀、荊、揚、兗、豫八州之人，家家侍奉 大賢良師張角名字。角遣其黨馬元義，暗齎金帛，結交中涓封諝，以為內應。角與二弟 商議曰：「至難得者，民心也。今民心已順，若不乘勢取天下，誠為可惜。」遂一面私</p></div> </div>