<div class="leaf "><div class="inner justify"><p class="no-indent  ">邊。李樂等尋得一隻小舟作渡船。時值天氣嚴寒，帝與后強扶到岸。邊岸又高，不得下 船，後面追兵將至。楊奉曰：「可解馬韁繩接連，拴縳帝腰，於下船去。」人叢中國舅 伏德，挾白絹十數疋，曰：「吾於亂軍中拾得此絹，可接連拽輦。」行軍校尉尚弘用絹 包帝及后，令眾先挂帝往下於之，乃得下船。李樂仗劍立於船頭上，后兄伏德，負后下 船中。岸上有不得下船者，爭扯船纜。李樂盡砍於水中。渡過帝后，再放船渡眾人。其 爭渡者，皆被砍下手指，哭聲震天。</p><p>既渡彼岸，帝左右止剩得十餘人。楊奉尋得牛車一輛，載帝至大陽。絕食，晚宿於 瓦屋中，野老進粟飯，上與后共食，粗糲不能下咽。次日詔封李樂為征北將軍，韓暹為 征東將軍，起駕前行。有二大臣尋至，哭拜車前：乃太尉楊彪、太僕韓融也。帝后俱哭 。韓融曰：「傕、汜二賊，頗信臣言；臣捨命去說二賊罷兵。陛下善保龍體。」</p></div> </div>