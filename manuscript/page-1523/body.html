<div class="leaf "><div class="inner justify"><p class="no-indent  ">：左有魏延，右有姜維，兩路兵殺來。魏兵大敗，十傷八九，四散逃奔。</p><p>此時秦朗所引一萬兵，都被蜀兵圍住，箭如飛蝗。秦朗死於亂軍之中。司馬懿引敗 兵奔入本寨。三更以後，天復清朗。孔明在山頭上鳴金收軍。原來二更時陰雲四合，乃 孔明用遁甲之法﹔後收兵已了，天復清朗，乃孔明驅六丁六甲掃蕩浮雲也。</p><p>當下孔明得勝回營內，命將鄭文斬了，再議取渭南之策。每日令兵搦戰，魏軍只不 出來。孔明自乘小車，來祁山前渭水東西踏看地理。忽到一谷口，見其形如葫蘆之狀， 內中可容千餘人﹔兩山又合一谷，可容四五百人﹔背後兩山環抱，只可通一人一騎。孔 明看了，心中大喜，問鄉導官曰：「此谷何名？」答曰：「此名上方谷，又名葫蘆谷」 。</p><p class=" stretch-last-line ">孔明回到帳中，喚裨將杜叡、胡忠二人，附耳授以密計。令喚集隨軍匠作一千餘人</p></div> </div>