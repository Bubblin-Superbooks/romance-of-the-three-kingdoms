<div class="leaf "><div class="inner justify"><p>卻說董承等問馬騰曰：「公卻用何人？」馬騰曰：「見有豫州牧劉玄德在此，何不 求之？」承曰：「此人雖係皇叔，今正依附曹操，安肯行此事耶？」騰曰：「吾觀前日 圍場之中，曹操迎受眾賀之時，雲長在玄德背後，挺刀欲殺操，玄德以目視之而止。玄 德非不欲圖操，恨操爪牙多，恐力不及耳。公試求之，當必應允。」吳碩曰：「此事不 宜太速，當從容商議。」眾皆散去。</p><p>次日黑夜裏，董承懷詔，逕往玄德館中來。門吏入報，玄德迎出，請入小閣坐定。 關、張侍立於側。玄德曰：「國舅夜至此，必有事故。」承曰：「白日乘馬相訪，恐操 見疑，故黑夜相見。」玄德命取酒相待。承曰：「前日圍場之中，雲長欲殺曹操，將軍 動目搖頭而退之，何也？」玄德失驚曰：「公何以知之？」承曰：「人皆不見，某獨見 之。」</p><p class=" stretch-last-line ">玄德不能隱諱，遂曰：「舍弟見操僭越，故不覺發怒耳。」承掩面而哭曰：「朝廷</p></div> </div>