<div class="leaf "><div class="inner justify"><p class="no-indent  ">季玉真誠實人也。」統曰：「季玉雖善，其臣劉瑰，張任等皆有不平之色，其間吉凶未 可保也。以統之計，莫若來日設宴，請季玉赴席；於衣壁中埋伏刀斧手一百人，主公擲 杯為號，就筵上殺之；一擁入成都，刀不出鞘，弓不上弦，可坐而定也。」玄德曰：「 季玉是吾同宗，誠心待吾，更兼吾初到蜀中，恩信未立，若行此事，上天不容，下民亦 怨。公此謀，雖霸者亦不為也。」統曰：「此非統之謀；是法孝直得張松密書，言事不 宜遲，只在早晚當圖之。」</p><p class=" stretch-last-line ">言未已，法正入見，曰：「某等非為自己，乃順天命也。」玄德曰：「劉季玉與吾 同宗，不忍取之。」正曰：「明公差矣：若不如此，張魯與蜀有殺母之讎，必來攻取。 明公遠涉山川，驅馳士馬，既到此地，進則有功，退則無益。若執狐疑之心，遷延日久 ，大為失計。且恐機謀一洩，反為他人所算。不若乘此天與人歸之時，出其不意，早立</p></div> </div>