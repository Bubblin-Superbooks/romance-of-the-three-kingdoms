<div class="leaf "><div class="inner justify"><p class="no-indent  ">，旦夕只是思念夫人。倘去得遲，恐不能相見。就教夫人帶阿斗去見一面。」夫人曰： 「皇叔引兵遠出，我今欲回，須使人知會軍師，方可以行。」周善曰：「若軍師回言道 ：『須報知皇叔，候了回命，方可下船』，如之奈何？」夫人曰：「若不辭而去，恐有 阻當。」周善曰：「大江之中，已準備下船隻。只今便請夫人上車出城。」</p><p>孫夫人聽知母病危，如何不慌；便將七歲孩兒阿斗，載在車中；隨行帶三十餘人， 各跨刀劍上馬離荊州城，便來江邊上船。府中人欲報時，孫夫人已到沙頭鎮，下在船中 了。</p><p class=" stretch-last-line ">周善方欲開船，只聽得岸上有人大叫：「且休開船，容與夫人餞行！」視之，乃趙 雲也。原來趙雲巡哨方回，聽得這個消息，吃了一驚，只帶四五騎旋風般沿江趕來。周 善手執長戈，大喝曰：「汝何人，敢當主母！」叱令軍士一齊開船，各將軍器出來，排</p></div> </div>