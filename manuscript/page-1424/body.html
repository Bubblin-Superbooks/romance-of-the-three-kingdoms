<div class="leaf "><div class="inner justify"><p class="no-indent  ">。忽一陣大風，自東北角上而起，把庭前松樹吹折，眾皆大驚。孔明就占一課，曰：「 此風主損一大將！」諸將未信。正飲酒間，忽報鎮南將軍趙雲長子趙統、次子趙廣來見 。孔明大驚，擲杯於地曰：「子龍休矣！」二子入見，拜哭曰：「某父昨夜三更病重而 死。」孔明跌足而哭曰：「子龍身故，國家損一棟樑，去吾一臂也！」眾將無不揮淚。 孔明令二子入成都面君報喪。後主聞雲死，放聲大哭曰：「朕昔年幼，非子龍則死於亂 軍之中矣！」即下詔追贈大將軍，諡順平侯，敕葬於成都錦屏山之東；建立廟堂，四時 享祭。後人有詩曰：</p><p>常山有虎將，智勇匹關、張。漢水功勳在，當陽姓字彰。兩番扶幼主，一念答先皇 。清史書忠烈，應流百世芳。</p><p class=" stretch-last-line ">卻說後主思念趙雲昔日之功，祭葬甚厚，封趙統為虎賁中郎將，趙廣為牙門將，就</p></div> </div>