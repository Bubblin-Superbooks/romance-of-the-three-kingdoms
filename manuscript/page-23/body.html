<div class="leaf "><div class="inner justify"><p class="no-indent  ">快人如翼德，盡誅世上負心人！畢竟董卓性命如何，且看下文分解。</p><p>第二回：張翼德怒鞭督郵，何國舅謀誅宦豎</p><p>且說董卓字仲顈，隴西臨洮人也。官拜河東太守，自來驕傲。當日怠慢了玄德，張 飛性發，便欲殺之。玄德與關公急止之曰：「他是朝廷命官，豈可擅殺？」飛曰：「若 不殺這廝，反要在他部下聽令，其實不甘！二兄要便住在此，我自投別處去也！」玄德 曰：「我三人義同生死，豈可相離？不若都投別處去便了。」飛曰：「若如此，稍解吾 恨。」</p><p class=" stretch-last-line ">於是三人連夜引軍來投朱雋。雋待之其厚，合兵一處，進討張寶。是時曹操自跟皇 甫嵩討張梁，大戰於曲陽。這裏朱雋進攻張寶。張寶引賊眾八九萬，屯於山後。雋令玄 德為其先鋒，與賊對敵。張寶遣副將高昇出馬搦戰。玄德使張飛擊之。飛縱馬挺矛，與</p></div> </div>