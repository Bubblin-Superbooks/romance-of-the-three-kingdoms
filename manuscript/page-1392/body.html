<div class="leaf "><div class="inner justify"><p class="no-indent  ">之計也。」言罷，將孔明回孟達密書奉上。叡看畢，大喜曰：「卿之學識，過於孫、吳 矣！」賜金鉞斧一對，後遇機密重事，不必奏聞，便宜行事。就令司馬懿出關破蜀。懿 奏曰：「臣舉一大將，可為先鋒。」叡曰：「卿舉何人？」懿曰：「右將軍張郃，可當 此任。」叡笑曰：「朕正欲用之。」遂命張郃為前部先鋒，隨司馬懿離長安來破蜀兵。 正是：既有謀臣能用智，又求猛將助施威。未知勝負如何，且看下文分解。</p><p>第九十五回：馬謖拒諫失街亭，武侯彈琴退仲達</p><p class=" stretch-last-line ">卻說魏主曹叡令張郃為先鋒，與司馬懿一同征進；一面令辛毗、孫禮二人領兵五萬 ，往助曹真。二人奉詔而去。且說司馬懿引二十萬軍，出關下寨，請先鋒張郃至帳下曰 ：「諸葛亮生平謹慎，未敢造次行事。若吾用兵，先從子午谷逕取長安，早得多時矣。 他非無謀，但恐有失，不肯弄險。今必出軍斜谷，來取郿城。若取郿城，必分兵兩路，</p></div> </div>