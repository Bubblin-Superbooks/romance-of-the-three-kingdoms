<div class="leaf "><div class="inner justify"><p class="no-indent  ">數千輛，皆置板箱於上；令廖化、張翼為先鋒。一化取子午谷，翼取駱谷，一維自取斜 谷，皆要出祁山之前取齊。三路兵並起，殺奔祁山而來。</p><p>時鄧艾在山寨中，訓練人馬，聞報蜀兵三路殺到，乃聚諸將計議。參軍王瓘曰：「 吾有一計，不可明言。見寫在此，謹呈將軍台覽。」艾接來展看畢，笑曰：「此計雖妙 ，只怕瞞不過姜維。」瓘曰：「某願捨命前去。」艾曰：「公志若堅，必能成功。」</p><p>遂撥五千兵與瓘。瓘連夜從斜谷迎來，正撞蜀兵前隊哨馬。瓘叫曰：「我魏國降兵 ，可報於主帥。」</p><p>哨軍報知姜維，維令攔住餘兵，只叫為首的將來見。瓘拜伏於地曰：「某乃不王經 之姪王瓘也。近見司馬昭弒君，將叔父一門皆戮，某痛恨入骨。今幸將軍興師問罪，故 特引本部兵五千來降。願從調遣，剿除奸黨，以報叔父之恨。」</p></div> </div>