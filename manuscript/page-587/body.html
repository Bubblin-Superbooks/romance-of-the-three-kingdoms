<div class="leaf "><div class="inner justify"><p class="no-indent  ">止住後軍。」李典便勒回馬，大叫：「後軍慢行！」人馬走發，那裡攔當得住。于禁驟 馬大叫：「前軍都督且住！」</p><p>夏侯惇正走之間，見于禁從後軍奔來，便問何故。禁曰：「南道路狹，山川相逼， 樹木叢雜，可防火攻。」夏侯惇猛省，即回馬令軍馬勿進。</p><p>言未已，只聽背後喊聲震起，早望見一派火光燒著；隨後兩邊蘆葦亦著。一霎時， 四方八面，盡皆是火。又值風大，火勢愈猛。曹家人馬，自相踐踏，死者不計其數。趙 雲回軍趕殺，夏侯惇冒煙突火而走。</p><p>且說李典見勢頭不好，急奔回博望城，時火光中一軍攔住。當先大將，乃關雲長也 。李典縱馬混戰，奪路而走。于禁見糧草車輛，都被火燒，便投小路奔逃去了。夏侯蘭 、韓浩來救糧草，正遇張飛。戰不數合，張飛一槍刺夏侯蘭於馬下。韓浩奪路走脫。直 殺到天明，卻纔收軍。殺得屍橫遍野，血流成河。後人有詩曰：</p></div> </div>