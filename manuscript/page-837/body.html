<div class="leaf "><div class="inner justify"><p class="no-indent  ">多敬之。靈帝未年，羌人多叛，騰招募民兵破之。初平中年，因討賊有功，拜征西將軍 ，與鎮西將軍韓遂為兄弟。</p><p>當日奉詔，乃與長子馬超商議曰：「吾自與董承受衣帶詔以來，與劉玄德約共討賊 ，不幸董承已死，玄德屢敗。我又僻處西涼，未能協助玄德。今聞玄德已得荊州，我正 欲展昔日之志，而曹操反來召我，當是如何？」馬超曰：「操奉天子之命以召父親，今 若不往，彼必以逆命責我矣。當乘其來召，竟往京師，於中取事，則昔日之志可展也。 」</p><p class=" stretch-last-line ">馬騰兄子馬岱諫曰：「曹操心懷叵測，叔父若往，死遭其害。」超曰：「兒願盡起 西涼之兵，隨父親殺入許昌，為天下除害，有何不可？」騰曰：「汝自統羌兵保守西涼 ，只教次子馬休，馬鐵并姪馬岱隨我同往。曹操見有汝在西涼，又有韓遂相助，諒不敢</p></div> </div>