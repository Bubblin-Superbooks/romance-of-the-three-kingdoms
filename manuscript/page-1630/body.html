<div class="leaf "><div class="inner justify"><p class="no-indent  ">成鼎足之勢.汝累次入寇，何也？」維曰：「司馬師無故廢主，鄰邦理宜問罪，何況讎 敵之國乎？」</p><p>經回顧張明、花永、劉達、朱芳四將曰：「蜀兵背水為陣，敗則沒於水矣。姜維驍 勇，汝四將可戰之。彼若退動，便可追擊。」四將分左右而出，來戰姜維。維略戰數合 ，撥回馬望本營便走。王經大驅士馬，一齊趕來。維引兵望洮西而走；將次近水，大呼 將士曰：「事急矣！諸將何不努力！」</p><p>眾將一齊奮力殺回，魏兵大敗。張翼、夏侯霸抄在魏兵之後，分兩路殺來，把魏兵 困在垓心。維奮武揚威，殺入魏軍之中，左衝右突，魏兵大亂，自相踐踏，死者大半， 逼入洮水者無數，斬首萬餘，壘屍數里。王經引敗兵百騎，奮力殺出，逕往狄道城而走 ；奔入城中，閉門保守。</p><p class=" stretch-last-line ">姜維大獲全功，犒軍己畢，便欲進兵攻打狄道城。張翼諫曰：「將軍功績已成，威</p></div> </div>