<div class="leaf "><div class="inner justify"><p class="no-indent  ">不語。雲長知此人有忠義之氣，更不以惡言相加，亦不出戰。</p><p>遼引兵退至東門，張飛便出迎戰。早有人報知關公。關公急來東門看時，只見張飛 方出城，張遼軍已退。飛欲追趕，關公急召入城。飛曰：「彼懼而退，何不追之？」關 公曰：「此人武藝不在你我之下。因我以正言感之，頗有自悔之心，故不與我等戰耳。 」飛乃悟，只令士卒堅守城門，更不出戰。</p><p>卻說簡雍至許都見曹操，具言前事。操即聚眾謀士議曰：「吾欲攻呂布，不憂袁紹 掣肘，只恐劉表、張繡擾其後耳。」荀攸曰：「二人新破，未敢輕動。呂布驍勇，若更 結連袁術，縱橫淮、泗，急難圖矣。」郭嘉曰：「今可乘其初叛，眾心未附疾往擊之。 」</p><p class=" stretch-last-line ">操從其言，即命夏侯惇與夏侯淵、呂虔、李典領兵五萬先行，自統大軍陸續進發，</p></div> </div>