<div class="leaf "><div class="inner justify"><p class="no-indent  ">」飛乃悟，只令士卒堅守城門，更不出戰。</p><p>卻說簡雍至許都見曹操，具言前事。操即聚眾謀士議曰：「吾欲攻呂布，不憂袁紹 掣肘，只恐劉表、張繡擾其後耳。」荀攸曰：「二人新破，未敢輕動。呂布驍勇，若更 結連袁術，縱橫淮、泗，急難圖矣。」郭嘉曰：「今可乘其初叛，眾心未附疾往擊之。 」</p><p>操從其言，即命夏侯惇與夏侯淵、呂虔、李典領兵五萬先行，自統大軍陸續進發， 簡雍隨行。早有探馬報知高順。順飛報呂布。布先令侯成、郝萌、曹性引二百餘騎接應 高順，使離沛城三十里去迎曹軍，自引大軍隨後接應。</p><p>玄德在小沛城中見高順退去，知是曹家兵至，乃只留孫乾守城，糜竺、糜芳守家， 自己卻與關、張二公，提兵盡出城外，分頭下寨，接應曹軍。</p><p class=" stretch-last-line ">卻說夏侯惇引軍前進，正與高順軍相遇，便挺槍出馬搦戰。高順迎敵。兩馬相交，</p></div> </div>