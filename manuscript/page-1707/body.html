<div class="leaf "><div class="inner justify"><p class="no-indent  ">入關上，禮畢，哭訴後主黃皓之事。維曰：「公勿憂慮；若有維在，必不容魏來吞蜀也 。且守劍閣，徐圖退敵之計。」厥曰：「此關雖然可守，爭奈成都無人；倘為敵人所襲 ，大勢瓦解矣。」維曰：「成都山險地峻，非可易取，不必憂也。」</p><p>正言間，忽報諸葛緒領兵殺至關下，維大怒，急引五千兵殺下關來，直撞入魏陣中 ，左衝右突，殺得諸葛緒大敗而走，退數十里下寨。魏軍死者無數。蜀兵搶了許多馬匹 器械。維收兵回關。</p><p class=" stretch-last-line ">卻說鍾會離劍閣二十五里下寨，諸葛緒自來伏罪。會怒曰：「吾令汝把守陰平橋頭 ，以斷姜維歸路，如何失了；今又不得吾令，擅自進兵，以致此敗！」緒曰：「維詭計 多端，詐取雍州，緒恐雍州有失，引兵去救；維乘機走脫，緒因趕至關下，不想又為所 敗。」會大怒，叱令斬之。監軍衛瓘曰：「緒雖有罪，乃鄧征西所督之人，不該將軍殺</p></div> </div>