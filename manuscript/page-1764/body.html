<div class="leaf "><div class="inner justify"><p class="no-indent  ">郭氾興刀槍。四方盜賊如蟻聚，六合奸雄皆鷹揚。孫堅孫策起江左，袁紹袁術興河梁。 劉焉父子據巴蜀，劉表軍旅屯荊襄。張脩張魯霸南鄭，馬騰韓遂守西涼。陶謙張繡公孫 瓚，各逞雄才占一方。曹操專權居相府，牢籠英俊用文武。威震天子令諸侯，總領貔貅 鎮中土。樓桑玄德本皇孫，義結關張願扶主。東西奔走恨無家，將寡兵微作羈旅。南陽 三顧情可深，臥龍一見分寰宇。先取荊州後取川，霸業王圖在天府。嗚呼三載逝升遐， 白帝託孤堪痛楚！孔明六出祁山前，願以隻手將天補。何期歷數到此終，長星半夜落山 塢！姜維獨憑氣力高，九伐中原空劬勞。鍾會鄧艾分兵進，漢室江山盡屬曹。丕、叡、 芳、髦纔及奐，司馬又將天下交。受禪臺前雲霧起，石頭城下無波濤。陳留歸命與安樂 ，王侯公爵從根苗。紛紛世事無窮盡，天數茫茫不可逃。鼎足三分已成夢，後人憑弔空 牢騷。</p><hr class="section"></div> </div>