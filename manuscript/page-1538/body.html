<div class="leaf "><div class="inner justify"><p class="no-indent  ">至帳下問曰：「孔明今在何處？」眾告曰：「諸葛丞相不在祁山，在上方谷西十里下營 安住。今每日運糧屯於上方谷。」</p><p>懿備細問了，即將眾人放去;乃喚諸將吩咐曰：「孔明今不在祁山，在上方谷安營 。汝等於明日，可一齊併力取祁山大寨。吾自引兵來接應。」眾將領命，各各準備出戰 。司馬師曰：「父親何故反欲攻其後？」懿曰：「祁山乃蜀人之根本，若見我兵攻之， 各營必盡來救，我卻取上方谷燒其糧草，使彼首尾不接，必大敗也。」司馬師拜服。懿 即發兵起行，令張虎、樂綝各引五千兵，在後救應。</p><p>且說孔明正在祁山望見魏兵或三五千一行，或一二千一行，隊伍紛紛，前後顧盼， 料必來取祁山大寨，乃密傳今眾將：「若司馬懿自來，汝等便往劫魏寨，奪了渭南。」 眾將各各聽令。</p><p class=" stretch-last-line ">卻說魏兵皆奔祁山寨來，蜀兵四下一齊吶喊奔走，虛作救應之勢。司馬懿見蜀兵都</p></div> </div>