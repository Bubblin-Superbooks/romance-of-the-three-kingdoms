<div class="leaf "><div class="inner justify"><p class="no-indent  ">囑曰：「我死之後,汝可依計行之。」</p><p>岱領計而出。少頃,楊儀入。孔明喚至榻前,授與一錦囊,密囑曰：「我死,魏延必反 ;待其反時,汝與臨陣,方開此囊。那時自有斬魏延之人也。」孔明一一調度已畢,便昏然 而倒,至晚方甦,便連夜表奏後主。後主聞奏大驚,急命尚書李福,星夜至軍中問安,兼詢 後事。李福領命,趲程赴五丈原,入見孔明傳後主之命。問安畢,孔明流涕曰：「吾不幸 中道喪亡,虛廢國家大事,得罪於天下。我死後,公等宜竭忠輔國。國家舊制,不可更易。 吾所用之人,亦不可輕廢。吾兵法皆授與姜維,他自能繼吾之志,為國家出力。吾今命已 在旦夕,當即有遺表上奏天子也。」</p><p class=" stretch-last-line ">李福領了言語,匆匆辭去。孔明強支病體,令左右扶上小車,出寨遍觀各營,自覺秋風 吹面,徹骨生寒：乃長歎曰：「再不能臨陣討賊矣！悠悠蒼天,曷此其極！」歎息良久。</p></div> </div>