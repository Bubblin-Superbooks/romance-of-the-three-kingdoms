<div class="leaf "><div class="inner justify"><p class="no-indent  ">從天降，盡皆出降。蜀人飛報入成都。後主聞知，慌召黃皓問之。皓奏曰：「此詐傳耳 。神人必不肯誤陛下也。」</p><p>後主又召師婆問時，卻不知何處去了。此時遠近告急表文，一似雪片飛來；使者絡 繹不絕。後主設朝計議，多官面面相覷，並無一言。卻正出班奏曰：「事已急矣，陛下 可宣武侯之子商議退兵之策。」原來武侯之子諸葛瞻，字思遠。其母黃氏，即黃承彥之 女也。母貌甚陋，而有奇才：上通天文，下察地理；凡韜略遁甲諸書，無所不曉。武侯 在南陽時，聞其賢，求以為室。武侯之學，夫人多所贊助焉。及武侯死後，夫人尋逝， 臨終遺教，惟以忠孝勉其子瞻。瞻自幼聰明，尚後主女為駙馬都尉。後襲父武鄉侯之爵 。景耀四年，遷行軍護衛將軍。時為黃皓用事，故託病不出。</p><p class=" stretch-last-line ">當下後主從卻正之言，即時連發三詔，召瞻至殿下。後主泣訴曰：「鄧艾兵已屯涪</p></div> </div>