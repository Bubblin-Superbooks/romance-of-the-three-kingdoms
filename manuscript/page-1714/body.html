<div class="leaf "><div class="inner justify"><p class="no-indent  ">，然兩川生靈，橫罹兵革，誠可憐憫。汝入境之後，萬勿妄殺生靈。」</p><p>言訖，拂袖而去。會欲挽留之，忽然驚醒，乃是一夢。會知是武侯之靈，不勝驚異 。於是傳令前軍，立一白旗，上書「保國安民」四字；所到之處，如妄殺一人者償命。 於是漢中人民，盡皆出城拜迎。會一一撫慰，秋毫無犯。後人有詩讚曰：</p><p>數萬陰兵遶定軍，致令鍾會拜靈神。生能決策扶劉氏，死尚遺言保蜀民。</p><p>卻說姜維在沓中，聽知魏兵大至，傳檄廖化，張翼，董厥提兵接應；一面自分兵列 將以待之。忽報魏兵至。維引兵出迎。魏陣中為首大將乃天水太守王頎也。頎出馬大呼 曰：「吾今大兵百萬，上將千員，分二十路而進，已到成都。汝不思早降，猶欲抗拒， 何不知天命耶！」</p><p class=" stretch-last-line ">維大怒，挺槍縱馬，直取王頎。戰不三合。頎大敗而走。姜維驅兵追殺，至二十里</p></div> </div>