<div class="leaf "><div class="inner justify"><p class="no-indent  ">，頻以目視貂蟬。貂蟬亦以秋波送情。少頃席散，允曰：「本欲留將軍止宿，恐太師見 疑。」布再三拜謝而去。</p><p>過了數日，允在朝堂，見了董卓，趁呂布不在側，伏地拜請曰：「允欲屈太師車騎 ，到草舍赴宴，未審鈞意若何？」卓曰：「司徒見招，即當趨赴。」允拜謝歸家，水陸 畢陳，於前廳正中設座，錦繡鋪地，內外各設幔帳。次日晌午，董卓來到。允具朝服出 迎，再拜起居。卓下車，左右持戟甲士百餘，簇擁入堂，分列兩傍。允於堂下再拜，卓 命扶上，賜坐於側。允曰：「太師盛德巍巍，伊、周不能及也。」卓大喜。進酒作樂， 允極其致敬。</p><p class=" stretch-last-line ">天晚酒酣，允請卓入後堂。卓叱退甲士。允捧觴稱賀曰：「允自幼頗習天文，夜觀 乾象，漢家氣數已盡。太師功德振於天下，若舜之受堯，禹之繼舜，正合天心人意。」</p></div> </div>