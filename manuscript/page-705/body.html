<div class="leaf "><div class="inner justify"><p>第四十八回：宴長江曹操賦詩，鎖戰船北軍用武</p><p>卻說龐統聞言，吃了一驚;急回視其人，原來卻是徐庶。統見是故人，心下方定； 回顧左右無人，乃曰：「你若說破我計，可惜江南八十一州百姓，皆是你送了也！」庶 笑曰：「此間八十三萬人馬，性命如何？」統曰：「元直真欲破我計耶？」庶曰：「吾 感劉皇叔厚恩，未嘗忘報。曹操逼死吾母，吾已說過終身不設一謀，今安肯破兄良策？ 只是我亦隨軍在此，兵敗之後，玉石不分，豈能免難？君當教我脫身之術，我即緘口遠 避矣。」統笑曰：「元直如此高見遠識，諒此有何難哉！」庶曰：「願先生賜教。」統 去徐庶耳邊略說數句。庶大喜，拜謝。龐統別卻徐庶下船，自回江東。</p><p class=" stretch-last-line ">且說徐庶當晚密使近人去各寨中暗布謠言。次日，寨中三三五五，交頭接耳而說。</p></div> </div>