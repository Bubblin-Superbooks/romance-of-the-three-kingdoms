<div class="leaf "><div class="inner justify"><p class="no-indent  ">取事。若退了此兵，方可救鐵籠之圍。」郭淮從之，遂令陳泰引五千兵，逕到羌王寨內 ，解甲而入，泣拜曰：「郭淮妄自尊大，常有殺泰之心，故來投降。郭淮軍中虛實，某 俱知之。只今夜願引一軍前去劫寨。便可成功。如兵到魏寨，自有內應。」</p><p>迷當大喜，遂令俄何燒戈同陳泰來劫魏寨。俄何燒戈教泰降兵在後，今泰引羌兵為 前部。是夜二更，竟到魏寨，寨門大開。陳泰一騎馬先入。俄何燒戈驟馬挺槍入寨之時 ，只叫得一聲苦，連人帶馬，跌在陷坑裡。陳泰從後面殺來，郭淮從左邊殺來，羌兵大 亂，自相踐踏，死者無數，生者盡降。俄何燒戈自刎而死。</p><p class=" stretch-last-line ">郭淮、陳泰引兵直殺到羌人寨中，迷當大王急出帳上馬時，被魏兵生擒活捉，來見 郭淮。淮慌下馬，親去其縳，用好言撫慰曰：「朝延素以公為忠義，今何故助蜀人心也</p></div> </div>