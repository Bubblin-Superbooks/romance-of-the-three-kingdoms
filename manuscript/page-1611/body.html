<div class="leaf "><div class="inner justify"><p class="no-indent  ">左肩，嘉望後便倒。奉趕上，就以槍刺之。三千吳兵，在魏寨中左衝右突。胡遵急上馬 奪路而走。魏兵齊奔上浮橋，浮橋己斷，大半落水而死；殺倒在雪地者，不知其數。車 仗馬匹軍器，皆被吳兵所獲。司馬昭、王昶、毋丘儉聽知東興兵敗，亦勒兵而退。</p><p>卻說諸葛恪引兵至東興，收兵賞勞已畢，乃聚諸將曰：「司馬昭兵敗北歸，正好乘 勢進取中原。」遂一面遣人齎看入蜀，求姜維進兵攻其北，許以平分天下；一面起大兵 二十萬，來伐中原。</p><p class=" stretch-last-line ">臨行時，忽見一道白氣，從地而起，遮斷三軍，對面不見。蔣延曰：「此氣乃白虹 也，主喪兵之兆。太傅只可回朝，不可伐魏。」恪大怒曰：「汝安敢出不利之言，以慢 吾軍心！」叱武士斬之。眾皆告免，恪乃貶蔣延為庶人。仍催兵前進。丁奉曰：「魏以</p></div> </div>