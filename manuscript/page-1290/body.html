<div class="leaf "><div class="inner justify"><p class="no-indent  ">如何施謀。」眾酋長從其計，盡拘船筏於南岸一帶，築起土城。有依山傍崖之地，高豎 敵樓；樓上多設弓弩砲石，準備久處之計。糧草皆是各洞供連。孟獲以為萬全之策，坦 然不憂。</p><p class=" stretch-last-line ">卻說孔明提兵大進，前軍已至瀘水，哨馬飛報說：「瀘水之內，並無船筏；又兼水 勢甚急，隔岸一帶築起土城，皆有蠻兵守把。」時值五月，天氣炎熱，南方之地，分外 炎酷，軍馬衣甲，皆穿不得。孔明自至瀘水邊觀畢，回到本寨，聚將至帳中，傳令曰： 「今孟獲兵屯瀘水之南，深溝高壘，以拒我兵；吾既提兵至此，如何空回？汝等各各引 兵，依山傍樹，揀林木茂盛之處，與我將息人馬。」乃遣呂凱離瀘水百里，揀陰涼之地 ，分作兩個寨子；使王平、張嶷、張翼、關索各守一寨，內外皆搭草棚，遮蓋馬匹，將 士乘涼，以避暑氣。參軍蔣琬看了，入問孔明曰：「某看呂凱所造之寨甚不好，正犯昔</p></div> </div>