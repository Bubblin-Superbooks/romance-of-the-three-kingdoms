<div class="leaf "><div class="inner justify"><p class="no-indent  ">，都稱「雞肋」。行軍主簿楊脩，見傳「雞肋」二字，便教隨行軍士，各收拾行裝，準 備歸程。有人報知夏侯惇。惇大驚，遂請楊脩至帳中問曰：「公何收拾行裝？」脩曰： 「以今夜號令，便知魏王不日將退兵歸也。雞肋者，食之無味，棄之可惜。今進不能勝 ，退恐人笑，在此無益，不如早歸。來日魏王必班師矣，故先收拾行裝，免得臨行慌亂 。」夏侯惇曰：「公真知魏王肺腑也！」遂亦收拾行裝。</p><p>於是寨中諸將，無不準備歸計。當夜曹操心亂，不能穩睡，遂手提鋼斧，遶寨私行 。只見夏侯惇寨內軍士，各準備行裝。操大驚，急回帳召惇問其故。惇曰：「主簿楊德 祖，先知大王欲歸之意。」操喚楊脩問之，脩以雞肋之意對。操大怒曰：「汝怎敢造謠 ，亂我軍心！」喝刀斧手推出斬之，將首級號令於轅門外。</p><p class=" stretch-last-line ">原來楊脩為人恃才放曠，數犯曹操之忌。操嘗造花園一所；造成，操往觀之，不置</p></div> </div>