<div class="leaf "><div class="inner justify"><p class="no-indent  ">，入葫蘆谷中，製造「木牛流馬」應用﹔又令馬岱領五百兵守住谷口。孔明囑馬岱曰： 「匠作人等，不許放出﹔外人不許放入。吾還不時自來點視。捉司馬懿之計，只在此舉 。切不可走漏消息。」馬岱受命而去。杜叡等二人在谷中監督匠作，依法製造。孔明每 日自來指示。</p><p>忽一日，長史楊儀入告曰：「即今糧米皆在劍閣，人夫牛馬，搬運不便，如之奈何 ？」孔明笑曰：「吾已運謀多時也。前者所積木料，並西川收買下的大木，教人製造木 牛流馬，搬運糧米，甚是便利。牛馬皆不食水，可以搬運晝夜不絕。」眾皆驚曰：「自 古及今，未聞有『木牛流馬』之事。不知丞相有何妙法，造此奇物？」孔明曰：「吾已 令人依法製造，尚未完備。吾今先將造木牛流馬之法，尺寸方圓，長短闊狹，開寫明白 ，汝等視之。」眾皆大喜。孔明即手書一紙，付眾觀看。眾將環繞而視。其造木牛之法 云：</p></div> </div>