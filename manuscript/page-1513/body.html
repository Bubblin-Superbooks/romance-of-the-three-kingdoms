<div class="leaf "><div class="inner justify"><p class="no-indent  ">卻說魏國因舊歲有青龍自摩坡井內而出，改為青龍元年。此時乃青龍二年春二月也
。近臣奏曰：「邊官飛報，蜀兵三十餘萬，分五路復出祁山。」
　　魏主曹叡大驚，急召司馬懿至，謂曰：「蜀人三年未曾入寇﹔今諸葛亮又出祁山， 如之奈何？”懿奏曰：「臣夜觀天象，見中原旺氣正盛，奎星犯太白，不利於西川。今 孔明自負才智，逆天而行，乃自取敗亡也。臣托陛下洪福，當往破之。但願保四人同去 。」</p><p>叡曰：「卿保何人？」懿曰：「夏侯淵有四子：長名霸，字仲權﹔次名威，字季權 ﹔三名惠，字雅權﹔四名和，字義權。霸，威二人，弓馬熟嫻﹔惠，和二人，諳知韜略 ：此四人常欲為父報仇。臣今保夏侯霸、夏侯威為左右先鋒，夏侯惠、夏侯和為行軍司 馬，共贊軍機，以退蜀兵。」</p><p class=" stretch-last-line ">叡曰：「向者夏侯楙駙馬違誤軍機，失陷了許多人馬，至今羞慚不回。今此四人，</p></div> </div>