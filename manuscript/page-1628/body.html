<div class="leaf "><div class="inner justify"><p class="no-indent  ">雖欲卸肩，不可得也。汝繼我為之，大事切不可輕託他人，自取滅族之禍。」言訖，以 印綬付之，淚流滿面。昭正欲問時，師大叫一聲，眼睛迸出而死：時正元二年二月也。 於是司馬昭發喪，申奏魏主曹髦。髦遣使持詔到許昌，即命暫留司馬昭屯軍許昌，以防 東吳。昭心中猶豫未決。鍾會曰：「大將軍新亡，人心未定，將軍若留守於此，萬一朝 廷有奱，悔之何及？」昭從之，即起兵還屯洛水之南。</p><p>髦聞之大驚。太尉王肅奏曰：「昭既繼其兄掌大權，陛下可封爵以安之。」髦遂令 王肅持詔，封司馬昭為大將軍錄尚書事。昭入朝謝恩畢。自此，中外大小事情，皆歸於 昭。</p><p class=" stretch-last-line ">卻說西蜀細作，哨知此事，報入成都。姜維奏後主曰：「司馬師新亡，司馬昭初握 重權，必不敢擅離洛陽。臣請乘間伐魏，以復中原。」後主從之，遂命姜維興師伐魏。</p></div> </div>