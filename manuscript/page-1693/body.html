<div class="leaf "><div class="inner justify"><p>第一一五回：詔班師後主信纔，託屯田姜維避禍</p><p>卻說蜀漢景耀五年，冬十月，大將軍姜維，差人連夜修了棧道，整頓軍糧兵器；又 於漢中水路調撥船隻。俱己完備，上表奏後主曰：「臣累出戰，雖未成大功，己挫動魏 人心膽；今養兵日久，不戰則懶，懶則致病。況今軍思效死，將思用命。臣如不勝，當 受死罪。」後主覽表，猶豫未決。譙周出班奏曰：「臣夜觀天文，見西蜀分野，將星暗 而不明。今大將軍又欲出師，此行甚是不利。陛下可降詔止之。」後主曰：「且看此行 若何。果然有失，卻當阻之。」譙周再三諫勸不從，乃歸家歎息不已，遂推病不出。</p><p class=" stretch-last-line ">卻說姜維臨興兵，乃問廖化曰：「吾今出師，誓欲拻復中原，當先取何處？」化曰 ：「連年征伐，軍民不寧；兼魏有鄧艾，足智多謀，非等閒之輩：將軍強欲行難為之事</p></div> </div>