<div class="leaf "><div class="inner justify"><p>當年聞操破西涼之眾，威震天下，乃聚眾商議曰：「西涼，馬騰遭戮，馬超新敗， 曹操必將侵我漢中。我欲自稱漢寧王，督兵拒曹操，諸軍以為何如？」閻圃曰：「漢川 之民，戶口十萬餘眾，財富糧足，四面險固；今馬超新敗，西涼之民，從子午谷奔入漢 中者，不下數萬。愚意益州劉璋昏弱，不如先取西川四十一州為本，然後稱王末遲。」 張魯大喜，遂與弟張衛商議起兵。早有細作報入川中。</p><p>卻說益州劉璋，字季玉，即劉焉之子，漢魯恭王之後，章帝元和中，徙封竟陵，支 庶因居於此。後焉官至益州牧，興平元年患病疽而死。益州大守趙韙等，共保璋為益州 牧。璋曾殺張魯母及弟，因此有讎。璋使龐羲為巴西太守，以拒張魯。</p><p class=" stretch-last-line ">時龐羲探知張魯欲興兵取川，急報知劉璋。璋平生懦弱，聞得此信，心中大憂，急</p></div> </div>