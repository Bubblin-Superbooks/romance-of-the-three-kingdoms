<div class="leaf "><div class="inner justify"><p class="no-indent  ">住。軍心盡變，皆應聲而去。關公止喝不住。部從止有三百餘人。殺至三更，正東上喊 聲連天，乃是關平、廖化分為兩路兵殺入重圍，救出關公。關平告曰：「軍心亂矣。必 得城池暫屯，以待援兵。麥城雖小，足可屯紮。」關公從之，催促殘軍前至麥城，分兵 緊守四門，聚將士商議。趙累曰：「此處相近上庸，現有劉封、孟達在彼把守，可速差 人往求救兵。若得這枝軍馬接濟，以待川兵大至，軍心自安矣。」</p><p>正議間，忽報吳兵已至，將城四面圍定。公問曰：「誰敢突圍而出，往上庸求救？ 」廖化曰：「某願往。」關平曰：「我護送汝出重圍。」關公即修書付廖化藏於身畔， 飽食上馬，開門出城。正遇吳將丁奉截住，被關平奮力衝殺。奉敗走。廖化乘勢殺出重 圍，投上庸去了。關平入城，堅守不出。</p><p class=" stretch-last-line ">且說劉封、孟達自取上庸，太守申耽率眾歸降，因此漢中王加劉封為副將軍，與孟</p></div> </div>