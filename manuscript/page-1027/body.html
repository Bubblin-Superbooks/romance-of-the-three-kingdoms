<div class="leaf "><div class="inner justify"><p class="no-indent  ">爻玄奧究天庭。預知相法應無壽，」自覺心源極有靈。可惜當年奇異術，後人無復授遺 經。操令卜東吳，西蜀二處。輅設卦云：「東吳主亡一大將，西蜀有兵犯界。」操不 信。忽合淝報來：「東吳陸口守將魯肅身故。」操大驚，便差人往漢中探聽消息。不數 日，飛報：「劉玄德遣張飛，馬超屯兵下辦取關。」操大怒，便欲自領兵再入漢中，令 管輅卜之，輅曰：「大王未可妄動。來春許都必有火災。」</p><p class=" stretch-last-line ">操見輅言累驗，故不敢輕動，留居鄴郡，使曹洪領兵五萬，往助夏侯淵，張郃同守 東川；又差夏侯惇領兵三萬，於許都來往巡警，以備不虞；又教長史王必總督御林軍馬 。主簿司馬懿曰：「王必嗜酒性寬，恐不堪任此職。」操曰：「王必是孤披荊棘歷艱難 時相隨之人，忠而且勤，心如鐵石，最足相當。」遂委王必領御林軍馬屯於許都東華門 外。時有一人姓耿，名紀，字季行，洛陽人也；舊為丞相府掾，後遷侍中少府，與司</p></div> </div>