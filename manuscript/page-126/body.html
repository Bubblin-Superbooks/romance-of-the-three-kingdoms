<div class="leaf "><div class="inner justify"><p class="no-indent  ">引卓入誅之：此上策也。」琬曰：「何人敢去？」瑞曰：「呂布同郡騎都尉李肅，以董 卓不遷其官，甚是懷怨。若令此人去，卓必不疑。」允曰：「善。」請呂布共議。布曰 ：「昔日勸吾殺丁建陽，亦此人也。今若不去，吾先斬之。」使人密請肅至。</p><p>布曰：「昔日公說布，使殺丁建陽而投董卓；今卓上欺天子，下虐生靈，罪惡貫盈 ，人神共憤。公可傳天子詔往郿塢，宣卓入朝，伏兵誅之，力扶漢室，共作忠臣。尊意 若何？」肅曰：「我亦欲除此賊久矣，恨無同心者耳。今將軍若此，是天賜也，肅豈敢 有二心？」遂折箭為誓，允曰：「公若能幹此事，何患不得顯官？」</p><p class=" stretch-last-line ">次日，李肅引十數騎，前到郿塢。人報天子有詔，卓叫喚入。李肅入拜。卓曰：「 天子有何詔？」肅曰：「天子病體新痊，欲會文武於未央殿，議將禪位於太師，故有此</p></div> </div>