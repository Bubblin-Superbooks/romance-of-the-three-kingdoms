<div class="leaf "><div class="inner justify"><p class="no-indent  ">」懿曰：「公既堅執要去，可引五千兵先行；卻教魏平引二萬馬步兵後行，以防埋伏。 吾自引三千兵隨後接應。」</p><p>張郃領命，引兵火速追趕。行到三十餘里，忽然背後喊聲大震，樹林內閃出一彪軍 ，為首大將，橫刀勒馬大叫曰：「賊將引兵那裡去！」郃回頭視之：乃魏延也。郃大怒 ，回馬交鋒。不十合，延詐敗而走。郃又追趕三十餘里，勒馬回顧，全無伏兵，又策馬 前追。方轉過山坡，忽又喊聲大起，一彪軍擁出，為首大將，乃關興也，橫刀勒馬大叫 曰：「張郃休走！有吾在此！」郃就拍馬交鋒。不十合，興撥馬便走。郃隨後追之。趕 到一密林內，郃心疑，令人四下哨探，並無伏兵；於是放心又趕。</p><p class=" stretch-last-line ">不想魏延又抄在前面；郃又與戰十餘合。延又敗走。郃憤怒趕來，又被關興抄在前 面，截住去路。郃大怒，撥馬交鋒。戰不十合，蜀兵盡棄衣甲物件，塞滿道路。魏兵皆</p></div> </div>