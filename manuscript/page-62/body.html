<div class="leaf "><div class="inner justify"><p class="no-indent  ">顧謂布曰：「吾有西涼進來好馬，奉先可親去揀一騎賜與孟德。」布領令而去。操暗忖 曰：「此賊合死！」即欲拔刀刺之。懼卓力大，未敢輕動。卓胖大不耐久坐，遂倒身而 臥，轉面向內。操又思曰：「此賊當休矣！」急掣寶刀在手。恰待要刺，不想董卓仰面 看衣鏡中，照見曹操在背後拔刀，急回身問曰：「孟德何為？」</p><p>時呂布已牽馬至閣外，操惶遽，乃持刀跪下曰：「操有寶刀一口，獻上恩相。」卓 接視之，見其刀長尺餘，七寶嵌飾，極其鋒利，果寶刀也；遂遞與呂布收了。操解鞘付 布。卓引操出閣看馬。操謝曰：「借願試一騎。」卓就教與鞍轡。操牽馬出相府，加鞭 望東南而去。布對卓曰：「適來曹操似有行刺之狀，及被喝破，故推獻刀。」卓曰：「 吾亦疑之。」</p><p class=" stretch-last-line ">正說話間，適李儒至，卓以其事告之。儒曰：「操無妻小在京，只獨居寓所。今差</p></div> </div>