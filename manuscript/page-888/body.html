<div class="leaf "><div class="inner justify"><p>玄德看畢大喜，設宴相待法正。酒過數巡，玄德屏退左右，密謂正曰：「久仰孝直 英明，張別駕多談盛德。今獲聽教，甚慰平生。」法正謝曰：「蜀中小吏，何足道哉？ 蓋聞馬逢伯樂而嘶，人遇知已而死。張別駕昔之言，將軍復有意乎？」玄德曰：「備一 身寄客，未嘗不傷感而歎息。思鷦鷯尚存一枝，狡兔尚藏三窟，何況人乎？蜀中豐餘之 地，非不欲取；奈劉季玉係備同宗，不忍相圖。」法正曰：「益州天府之國，非治亂之 主，不可居也。今劉季玉不能用賢，此業不久必屬他人。今日自付與將軍，不可錯失。 豈不聞『逐兔先得』之說乎？將軍欲取，,某當效死。」玄德拱手謝曰：「尚容商議。 」</p><p class=" stretch-last-line ">當日席散，孔明親送法正歸館舍。玄德獨坐沉吟。龐統進曰：「事當決而不決者， 愚人也。主公高明，何多疑耶？」玄德問曰：「以公之意，當復何如？」統曰：「荊州</p></div> </div>