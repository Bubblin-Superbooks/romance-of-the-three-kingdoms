<div class="leaf "><div class="inner justify"><p class="no-indent  ">平地作深淵。關公神算誰能及？華夏威名萬古傳！</p><p>關公回到高阜去處，升帳而坐。群刀手押過于禁來。禁拜伏於地，乞哀請命。關公 曰：「汝怎敢抗吾？」禁曰：「上命差遣，身不由己。望君侯憐憫，誓以死報。」公綽 髯笑曰：「吾殺汝，猶殺狗彘耳，空污刀斧！」令人縛送荊州大牢內監候，「待吾回， 別作區處。」</p><p>發落去訖，關公又令押過龐德。德睜眉怒目，立而不跪，關公曰：「汝兄現在漢中 ；汝故主馬超，亦在蜀中為大將；汝如何不早降？」德大怒曰：「吾寧死於刀下，豈降 汝耶！」罵不絕口。公大怒，喝令刀斧手推出斬之。德引頸受刑。關公憐而葬之。於是 乘水勢未退，復上戰船，引大小將校來攻樊城。</p><p class=" stretch-last-line ">卻說樊城周圍，白浪滔天，水勢益甚；城垣漸漸浸塌，男女擔土搬磚，填塞不住。</p></div> </div>