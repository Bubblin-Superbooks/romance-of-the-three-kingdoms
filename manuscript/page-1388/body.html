<div class="leaf "><div class="inner justify"><p class="no-indent stretch-last-line ">：「父親何為長歎？」懿曰：「汝輩豈知大事耶？」司馬師曰：「莫非歎魏主不用乎？ 」司馬昭笑曰：「早晚必來宣召父親也。」言未已，忽報天使持節至。懿聽詔畢，遂調 宛城諸路軍馬。忽又報金城太守申儀家人，有機密事求見。懿喚入密室問之。其人細說 孟達欲反之事。更有孟達心腹人李輔并達外甥鄧賢，隨狀出首。司馬懿聽畢，以手加額 曰：「此乃皇上齊天之洪福也！諸葛亮兵在祁山，殺得內外人膽落；今天子不得已而幸 長安，若旦夕不用吾時，孟達一舉，兩京破矣！此賊必通謀諸葛亮；吾先摛之，諸葛亮 定然心寒，自退兵也。」長子司馬師曰：「父親可急寫表申奏天子。」懿曰：「若等聖 旨，往復一月之間，事無及矣。」即傳令教人馬起程，一日要行兩日之路，如遲立斬； 一面令參軍梁畿齎檄星夜去新城，教孟達等準備進征，使其不疑。梁畿先行，懿在後發</p></div> </div>