<div class="leaf "><div class="inner justify"><p class="no-indent  ">篤，死在旦夕矣。二子不肖，望君教之。若見大將軍，千萬看覷二子！」言訖，倒在床 上，聲嘶氣喘。李勝拜辭仲達，回見曹爽，細言其事。爽大喜曰：「此老若死，吾無憂 矣！」</p><p>司馬懿見李勝去了，遂起身謂二子曰：「李勝此去，回報消息，曹爽必不忌我矣。 只待他出城畋獵之時，方可圖之。」</p><p>不一日，曹爽請魏主曹芳去謁高平陵，祭祀先帝。大小官僚，皆隨駕出城。爽引三 弟，并心腹人何晏等，及御林軍護駕正行，司農桓範叩馬諫曰：「主公總典禁兵，不宜 兄弟皆出。倘城中有變，如之奈何？」爽以鞭指而叱之曰：「誰敢為變！再勿亂言！」</p><p>當日司馬懿見爽出城，心中大喜，即起舊日手下破敵之人，并家將數十，引二子上 馬，逕來謀殺曹爽。</p><p>正是：閉戶必然有起色，驅兵自此逞雄風。</p><p>未知曹爽性命如何，且看下文分解。</p></div> </div>