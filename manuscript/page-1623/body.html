<div class="leaf "><div class="inner justify"><p class="no-indent  ">前部。是夜二更，竟到魏寨，寨門大開。陳泰一騎馬先入。俄何燒戈驟馬挺槍入寨之時 ，只叫得一聲苦，連人帶馬，跌在陷坑裡。陳泰從後面殺來，郭淮從左邊殺來，羌兵大 亂，自相踐踏，死者無數，生者盡降。俄何燒戈自刎而死。</p><p>郭淮、陳泰引兵直殺到羌人寨中，迷當大王急出帳上馬時，被魏兵生擒活捉，來見 郭淮。淮慌下馬，親去其縳，用好言撫慰曰：「朝延素以公為忠義，今何故助蜀人心也 ？」迷當慚愧伏罪。淮乃說迷當曰：「公今為前部，去解鐵籠山之圍，退了蜀兵，吾奏 准天子自有厚賜。」</p><p class=" stretch-last-line ">迷當從之，遂引羌兵在前，魏兵在後，逕奔鐵籠山。時值三更，先令人報知姜維。 維大喜，教請入相見。魏兵多半雜在羌人部內；行到蜀寨前，維令大兵皆在寨外屯紮， 迷當引百餘人到中軍帳前。姜維、夏侯霸二人出迎。魏將不等迷當開言，就從背後殺將</p></div> </div>