<div class="leaf "><div class="inner justify"><p>馬良領命而去。於是先主移兵於林木陰密處避暑。早有細作報知韓當，周泰。二人 聽得此事，大喜，來見陸遜曰：「目今蜀兵四十餘營，皆移於山林密處，依溪傍澗，就 水歇涼。都督可乘虛擊之。」正是：蜀主有謀能設伏，吳兵好勇定遭擒。未知陸遜可聽 其言否，且看下文分解。</p><p>第八十四回：陸遜營燒七百里，孔明巧布八陣圖</p><p>卻說韓當、周泰探知先主移營就涼，急來報知陸遜。遜大喜，遂引兵自來觀看動靜 ：只見平地一屯，不滿萬餘人，大半皆是老弱之眾，大書「先鋒吳班」旗號。周泰曰： 「吾視此等兵如兒戲耳。願同韓將軍分兩路擊之。如其不勝，甘當軍令。」陸遜看了良 久，以鞭指曰：「前面山谷中，隱隱有殺氣起；其下必有伏兵，故於平地設此弱兵，以 誘我耳。諸公切不可出。」</p><p class=" stretch-last-line ">眾將聽了，皆以為懦。次日，吳班引兵到關前搦戰，耀武揚威，辱罵不絕；多有解</p></div> </div>