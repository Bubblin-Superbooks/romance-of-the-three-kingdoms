<div class="leaf "><div class="inner justify"><p class="no-indent  ">賺我鬥陣法，卻引一軍襲我後也。」維笑曰：「正合吾意。」即令張翼、廖化引一萬兵 去山後埋伏。</p><p>次日，姜維盡收九寨之兵，分布於祁山之前。司馬望引兵離了渭南，逕到祁山之前 ，出馬與姜維答話。維曰：「汝請吾鬥陣法，汝先布與我看。」望布成了八卦。維笑曰 ：「此即吾所布八陣之法也，汝今盜襲，何足為奇！」望曰：「汝亦竊他人之法耳！」 維曰：「此陣凡有幾變？」望笑曰：「吾既能布，豈不會變？此陣有九九八十一變。」 維笑曰：「汝試變來。」</p><p class=" stretch-last-line ">望入陣變了數番，復出陣曰：「汝識吾變否？」維笑曰：「吾陣法按周天三百六十 五變，汝乃井底之蛙，安知玄奧乎！」望自知有此變法，實不曾學全，乃免強折辯曰： 「吾不信，汝試變來。」維曰：「汝叫鄧艾出來，吾當布與他看。」望曰：「鄧將軍自</p></div> </div>