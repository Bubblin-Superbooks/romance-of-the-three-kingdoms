<div class="leaf "><div class="inner justify"><p class="no-indent  ">卿等眾官，朕不能一一分囑，願皆自愛。」言畢，駕崩，壽六十三歲：時章武三年四月 二十四日也。後杜工部有詩歎曰：蜀主窺吳向三峽，崩年亦在永安宮。翠華想在空山外 ，玉殿虛無野室中。古廟杉松巢水鶴，歲時伏臘走村翁。武侯祠屋長鄰近，一體君臣祭 祀同。</p><p>先主駕崩，文武官僚，無不哀傷，孔明率眾官奉梓宮還成都。太子劉禪出城迎接靈 柩，安於正殿之內。舉哀行禮畢，開讀遺詔。詔曰：朕初得疾，但下痢耳；後轉生雜病 ，殆不自濟。朕聞「人年五十，不稱夭壽」。今朕六十有餘，死復何恨。但以汝兄弟為 念耳。勉之！勉之！勿以惡小而為之，勿以善小而不為。惟賢惟德可以服人；汝父德薄 ，不足效也吾亡之後，汝與丞相從事，事之如父，勿怠！勿忘！汝兄弟更求聞達，至囑 ！至囑！</p><p class=" stretch-last-line ">群臣讀詔已畢。孔明曰：「『國不可一日無君』請立嗣君，以承漢統。」乃立太子</p></div> </div>