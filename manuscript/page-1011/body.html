<div class="leaf "><div class="inner justify"><p class="no-indent  ">，卻齁齁熟睡，全無痛楚。操怒，命取大枷，鐵釘釘了，鐵鎖鎖了，送入牢中監收，令 人看守。只見枷鎖盡落，左慈臥於地上，並無傷損。連監禁七日，不與飲食。及看時， 慈端坐於地上，面皮轉紅。獄卒報知曹操，操取出問之。慈曰：「我數十年不食，亦不 妨；日食千羊，亦能盡。」操無可奈何。</p><p class=" stretch-last-line ">是日，諸官皆至王宮大宴。正行酒間，左慈足穿木履，立於筵箭。眾官驚怪。左慈 曰：「大王今日水陸俱備，大宴群臣，四方異物極多，內中欠少何物，貧道願取之。」 操曰：「我要龍肝作羹，汝能取否﹖」慈曰：「有何難哉！」取墨筆於粉牆上畫一條龍 ，以袍袖一拂，龍腹自開。左慈於龍腹中提出龍肝一副，鮮血尚流。操不信，叱之曰： 「汝先藏於袖中耳！」慈曰：「即今天寨，草木枯死；大王要甚好花，隨意所欲。」操 曰：「吾只要牡丹花。」慈曰：「易耳。」令取大花盆放筵前，以水噀之。頃刻發出牡</p></div> </div>