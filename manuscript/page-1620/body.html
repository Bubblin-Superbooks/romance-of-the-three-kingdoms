<div class="leaf "><div class="inner justify"><p class="no-indent  ">也；聞司馬師擅行廢立之事，心中憤怒。長子毋丘甸曰：「父親官居方面，司馬師專權 廢主，國家有累卵之危，安可晏然自守？」儉曰：「吾兒之言是也。」</p><p>遂請刺史文欽商議。欽乃曹爽門下客；當日聞儉相請，即來拜謁。儉邀入後堂，禮 畢；說話間，儉流淚不止。欽問其故。儉曰：「司馬師專權廢主，天地反覆，安得不傷 心乎？」欽曰：「都督鎮守方面，若肯仗義討賊；欽願捨死相助。欽中子文淑，小字阿 鴦，有萬夫不當之勇，常欲殺司馬師兄弟，與曹爽報讎：今可令為先鋒。」儉大喜，其 時★（左酉右守）為誓。二人詐稱太后有密詔，令淮南大小官兵將士，皆入壽春城，立 一壇於西，宰白馬歃血為盟，宣言司馬師大逆不道，今奉太后密詔，令盡起淮南軍馬， 仗義討賊。眾皆悅服。儉提六萬兵，屯於項城。文欽領兵二萬在外為遊兵，往來接應。 儉移檄諸郡。今各起兵相助。</p></div> </div>