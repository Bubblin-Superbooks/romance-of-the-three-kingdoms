<div class="leaf "><div class="inner justify"><p>卻說孟獲與祝融夫人並孟優、帶來洞主、一切宗黨在別帳飲酒。忽一人入帳謂孟獲 曰：「丞相面羞，不欲與公相見。特令我來放公回去，再招人馬來決勝負。公今可速去 。」孟獲垂淚言曰：「七擒七縱，自古未嘗有也。吾雖化外之人，頗知禮義，直如此無 羞恥乎？」遂同兄弟妻子宗黨等人，皆匍匐跪於帳下，肉袒謝罪曰：「丞相天威，南人 不復反矣！」孔明曰：「公今服乎？」獲泣謝曰：「某子子孫孫皆感覆載生成之恩，安 得不服？」</p><p>孔明乃請孟獲上帳，設宴慶賀，就令永為洞主。所奪之地，盡皆退還。孟獲宗黨及 諸蠻兵，無不感戴，皆欣然跳躍而去。後人有詩讚孔明曰：</p><p>羽扇綸巾擁碧幛，七擒妙策制蠻王，至今溪洞傳威德，為選高原立廟堂。</p><p class=" stretch-last-line ">長史費褘入諫曰：「今丞相親提士卒，深入不毛，收服蠻方；蠻王今已歸服，何不</p></div> </div>