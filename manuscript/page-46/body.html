<div class="leaf "><div class="inner justify"><p class="no-indent  ">，懸頭於馬項下，分兵四散尋覓；自己卻獨乘一馬，隨路追尋。偶至崔毅莊，毅見首級 ，問之，貢說詳細。崔毅引貢見帝，君臣痛哭。貢曰：「國不可一日無君，請陛下還都 。」崔毅莊上只有瘦馬一匹，備與帝乘。貢與陳留王共乘一馬。離莊而行，不到三里， 司徒王允，太尉楊彪，左軍校尉淳于瓊，右軍校尉趙萌，後軍校尉鮑信，中軍校尉袁紹 ，一行人眾，數百人馬，接著車駕，君臣皆哭。先使人將段珪首級往京師號令。另換好 馬與帝及陳留王騎坐，簇帝還京。先是洛陽小兒謠曰：「帝非帝，王非王，千乘萬騎走 北邙。」至此果應其讖。</p><p class=" stretch-last-line ">車駕行不到數里，忽見旌旗蔽日，塵土遮天，一枝人馬到來。百官失色，帝亦大驚 。袁紹驟馬出問何人。繡旗影裏，一將飛出，厲聲問：「天子何在？」帝戰慄不能言。 陳留王勒馬向前，叱曰：「來者何人？」卓曰：「西涼刺史董卓也。」陳留王曰：「汝</p></div> </div>