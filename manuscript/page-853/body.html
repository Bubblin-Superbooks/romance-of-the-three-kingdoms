<div class="leaf "><div class="inner justify"><p class="no-indent  ">，堆積草把，放起烈火。操兵抵敵不住，棄寨而走。車乘，浮橋，盡被燒毀。西涼兵大 勝，截住渭河。曹操立不起營寨，心中憂懼。荀攸曰：「可取渭河沙土築起土城，可以 堅守。」操撥三萬軍擔土築城。馬超又差龐德，馬岱各引五百馬軍，往來衝突；更兼沙 土不實，築起便倒，操無計可施。</p><p>時當九月盡，天氣暴冷，彤雲密布，連日不開。曹操在寨中納悶。忽人報曰：「有 一老人來見丞相，欲陳說方略。」操請入見。其人鶴骨松姿，形貌蒼古。間之乃京兆人 也，隱居終南山，姓婁，字子伯，道號夢梅居士。操以客禮待之，子伯曰：「丞相欲跨 渭安營久矣，今何不乘時築之？」操曰：「沙土之地，築壘不成。隱士有何良策賜教？ 」子伯曰：「丞相用兵如神，豈不知天時乎？連日陰雲布合，朔風一起，必大凍矣。風 起之後，驅軍士運土潑水，比乃天明，土城已就。」</p></div> </div>