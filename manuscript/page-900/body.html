<div class="leaf "><div class="inner justify"><p class="no-indent  ">。彧已知操有殺己之心，託病止於壽春。忽曹操使人送飲食一盒至。盒上有操親筆封記 。開盒視之，並無一物。彧會其意，遂服毒而亡。年五十歲。後人有詩歎曰：文若才華 天下聞，可憐失足在權門。後人漫把留侯比，臨歿無顏見漢君。</p><p>其子荀惲，發哀書報曹操。操甚懊悔，命厚葬之，諡日敬侯。</p><p>且說曹操大軍至濡須，先差曹洪領三萬鐵甲馬軍，哨至江邊。回報云：「遙望沿江 一帶，旗旛無數，不知兵聚何處。」操放心不下，自領兵前進，就濡須口排開軍陣。操 領百餘人上山坡，遙望戰船，各分隊伍，依次排列。旗分五色，兵器鮮明。當中大船上 青羅傘下，坐著孫權。左右文武，侍立兩傍。操以鞭指曰：「生子當如孫仲謀！若劉景 升兒子豚犬耳！」</p><p class=" stretch-last-line ">忽一聲響動，南船一齊飛奔過來。濡須塢內又一軍出，衝動曹兵。曹操軍馬退後便</p></div> </div>