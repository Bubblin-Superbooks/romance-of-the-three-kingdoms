<div class="leaf "><div class="inner justify"><p class="no-indent  ">。吾今已醉，恐傷故舊之情。他日令人請公到荊州赴會，另作商議。」</p><p>魯肅魂不附體，被雲長扯至江邊。呂蒙，甘寧，各引本部軍欲出；見雲長手提大刀 ，親握魯肅，恐肅被傷，遂不敢動。雲長到船邊，卻纔放手，早立於船首，與魯肅作別 。肅如癡似呆，看關公船已乘風而去。後人有詩讚關公曰：藐視吳臣若小兒，單刀赴會 敢平欺？當年一段英雄氣，尤勝相如在澠池。」</p><p>雲長自回荊州。魯肅與呂蒙共議：「此計又不成，如之奈何？」蒙曰：「可申報主 公，起兵與雲長決戰。」肅即使人申報孫權。權聞之大怒，商議起傾國之兵，來取荊州 。忽報曹操又起三十萬大軍來也。權大驚，且教魯肅休惹荊州之兵，移兵向合淝，濡須 ，以拒曹操。</p><p class=" stretch-last-line ">卻說操將欲起程南征，參軍傅幹，字彥材，上書諫操。書略曰：「幹聞用武則先威</p></div> </div>