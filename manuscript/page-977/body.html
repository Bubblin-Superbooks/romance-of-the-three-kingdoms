<div class="leaf "><div class="inner justify"><p class="no-indent  ">此是吳侯譎計，如何瞞得我過！」瑾曰：「將軍何太無目面﹖」雲長執劍在手曰：「休 再言！此劍上並無面目！」關平告曰：「軍師面上不好看，望父親息怒。」雲長曰：「 不看軍師面上，教你回不得東吳！」</p><p>瑾滿面羞慚，急辭下船，再往西州見孔明，孔明已自出巡去了。瑾只再見玄德，哭 告雲長欲殺之事。玄德曰：「吾弟性急，極難與言。子諭可暫回，容吾取了東川，漢中 諸郡，調雲長往守之，那時方得交付荊州。」瑾不得已，只得回東吳見孫權，具言前事 。孫權大怒曰：「子瑜此去，反覆奔走，莫非皆是諸葛亮之計？」瑾曰：「非也；吾弟 亦哭告玄德，方許將三郡先還，又無奈雲長恃頑不肯。」孫權曰；「既劉備有先還三郡 之言，便可差官前去長沙，零陵，桂楊三郡赴任，且看如何。」瑾曰：「主公所言極是 。」</p><p class=" stretch-last-line ">權乃令瑾取回老小，一面差官往三郡赴任。不一日，三郡差去官吏，盡被逐回，告</p></div> </div>