<div class="leaf "><div class="inner justify"><p class="no-indent  ">八尺；嘶喊咆哮，有騰空入海之狀。後人有詩單道赤兔馬曰：　　奔騰千里蕩塵埃，渡 水登山紫霧開。掣斷絲韁搖玉轡，火龍飛下九天來。</p><p>布見了此馬，大喜，謝肅曰：「兄賜此良駒，將何以為報？」肅曰：「某為義氣而 來，豈望報乎？」布置酒相待。酒酣，肅曰：「肅與賢弟少得相見；令尊卻常會來。」 布曰：「兄醉矣！先父棄世多年，安得與兄相會？」肅大笑曰：「非也﹔某說今日丁刺 史耳。」布惶恐曰：「某在丁建陽處，亦出於無奈。」肅曰：「賢弟有擎天駕海之才， 四海孰不欽敬？功名富貴，如探囊取物，何言無奈而在人之下乎？」布曰：「恨不逢其 主耳。」肅笑曰：「『良禽擇木而棲，賢臣擇主而事。』見機不早，悔之晚矣。」布曰 ：「兄在朝廷，觀何人為世之英雄？」肅曰：「某遍觀群臣，皆不如董卓，董卓為人敬 賢禮士，賞罰分明，終成大業。」布曰：「某欲從之，恨無門路。」</p></div> </div>