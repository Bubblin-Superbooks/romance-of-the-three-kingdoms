<div class="leaf "><div class="inner justify"><p class="no-indent  ">；齊堅奉國之誠，共效忠君之志。何期汝等偶失兵機，緣落奸計；或為流矢所中，魂 掩泉臺；或為刀劍所傷，魄歸長夜。生則有勇，死則成名。今凱歌欲還，獻俘將及。 汝等英靈尚在，祈禱必聞。隨我旌旗，逐我部曲，同回上國，各認本鄉，受骨肉之蒸 嘗，領家人之祭祀；莫作他鄉之鬼，徒為異域之魂。我當奏之天子，使汝等各家盡霑 恩露；年給衣糧，月賜廩祿。用茲酬答，以慰汝心。至於本境土神，南方亡鬼，血食有 常，憑依不遠。生者既凜天威，死者亦歸王化。想宜寧帖，毋致號啕。聊表丹誠，敬陳 祭祀。嗚呼，哀哉！伏維尚饗！</p><p>讀祭文畢，孔明放聲大哭，極其痛切，情動三軍，無不下淚。孟獲等眾，盡皆哭泣 。只見愁雲怨霧之中，隱隱有數千鬼魂，皆隨風而散。於是孔明令左右將祭物盡棄於瀘 水之中。</p><p class=" stretch-last-line ">次日孔明引大軍俱到瀘水南岸，但見雲散霧收，風靜浪平。蜀兵安然盡渡瀘水。果</p></div> </div>