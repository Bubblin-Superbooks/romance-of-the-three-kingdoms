<div class="leaf "><div class="inner justify"><p class="no-indent  ">諝等結連黃巾，欲為內亂：陛下今不自省，社稷立見崩摧矣！」帝曰：「封諝作亂，其 事不明。十常侍中，豈無一二忠臣？」陳耽以頭撞階而諫。帝怒，命牽出，與劉陶皆下 獄。是夜，十常侍即於獄中謀殺之；假帝韶以孫堅為長沙太守，討區星。</p><p>不五十日，報捷，江夏平。詔封堅為烏程侯；封劉虞為幽州牧，領兵往漁陽征張舉 、張純。代州劉恢以書薦玄德見虞。虞大喜，令玄德為都尉，引兵直抵賊巢，與賊大戰 數日，挫動銳氣。張純專一兇暴，士卒心變，帳下頭目刺殺張純，將頭納獻，率眾來降 。張舉見勢敗，亦自縊死。漁陽盡平。劉虞表奏劉備大功，朝廷赦免鞭督郵之罪，除下 密丞，遷高堂尉。公孫瓚又表陳玄德前功，薦為別部司馬，守平原縣令。玄德在平原， 頗有錢糧軍馬，重整舊日氣象。劉虞平寇有功，封太尉。</p></div> </div>