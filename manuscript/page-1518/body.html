<div class="leaf "><div class="inner justify"><p>忽報費褘自成都來見丞相。孔明請入。費褘禮畢，孔明曰：「吾有一書，正欲煩公 去東吳投遞，不知肯去否？」褘曰：「丞相之命，豈敢推辭？」孔明即修書付費褘去了 。褘持書逕到建業，入見吳主孫權，呈上孔明之書。權拆視之，其略曰：漢室不幸，王 綱失紀，曹賊篡逆，蔓延及今。亮受昭烈皇帝寄托之重，敢不竭力盡心？今大兵已會於 祁山，狂寇將亡於渭水。伏望陛下念同盟之義，命將北征，共取中原，同分天下。書不 盡言，萬希聖聰！</p><p>權覽畢，大喜，乃謂費褘曰：「朕久欲興兵，未得會合孔明。今既有書到，即日朕 自興兵，入居巢門，取魏新城﹔再令陸遜、諸葛瑾等屯兵於江夏沔口取襄陽﹔孫韶、張 承等出兵廣陵取淮陽等處：三路一齊進軍，共三十萬，（左克右寸）日興師。」費褘拜 謝曰：「誠如此，則中原不日自破矣！」</p></div> </div>