<div class="leaf "><div class="inner justify"><p class="no-indent  ">藏煙火之物，伏於山旁。待木牛流馬到時，放起煙火，一齊擁出，放出煙火，驅牛馬而 行。魏兵見之，必疑是神鬼，不敢來追趕。」</p><p>張嶷受計引兵而去。孔明又喚姜維、魏延分付曰：「汝二人同引一萬兵，去北原寨 口接應木牛流馬，以防交戰。」又喚廖化、張翼分付曰：「汝二人引五千兵，去斷司馬 懿來路。」又喚馬忠、馬岱分付曰：「汝二人引二千兵去渭南搦戰。」六人各各領令而 去。</p><p class=" stretch-last-line ">且說魏將岑威引軍驅木牛流馬，裝載糧米，正行之間，忽報前面有兵巡糧。岑威令 人哨探，果是魏兵，遂放心前進。兩軍合在一處。忽然喊聲大震，蜀兵就本隊里殺起， 大呼：「蜀中大將王平在此！」魏兵措手不及，被蜀兵殺死大半。岑威引敗兵抵敵，被 王平一刀斬了，余皆潰散。王平引兵盡驅木牛流馬而回。敗兵飛奔報入北原寨內。郭淮 聞軍糧被劫，疾忙引軍來救。王平令兵扭轉木牛流馬舌頭，皆棄于道上，且戰且走。郭</p></div> </div>