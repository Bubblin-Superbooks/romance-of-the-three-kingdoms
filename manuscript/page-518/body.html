<div class="leaf "><div class="inner justify"><p>次日，人報九郡四十二州官員，俱已到齊。蔡瑁預請蒯越計議曰：「劉備世之梟雄 ，久留於此，後必為害；可就今日除之。」越曰：「恐失士民之望。」瑁曰：「吾已密 領劉荊州言語在此。」越曰：「既如此，可預作準備。」瑁曰：「東門峴山大路，已使 吾弟蔡和引軍守把；南門外己使蔡中守把；北門外已使蔡勳守把。止有西門不必守把─ ─前有檀溪阻隔，雖數萬之眾，不易過也。」越曰：「吾見趙雲行坐不離玄德，恐難下 手。」瑁曰：「吾伏五百軍在城內準備。」越曰：「可使文聘、王威二人另設一席於外 廳，以侍武將。先請住趙雲，然後可行事。」</p><p class=" stretch-last-line ">瑁從其言。當日殺牛宰馬，大張筵席。玄德乘的盧馬至州衙，命牽入後園擐繫。眾 官皆至堂中。玄德主席，二公子兩邊分坐，其餘各依次而坐。趙雲帶劍立於玄德之側。 文聘、王威入請趙雲赴席。雲推辭不去。玄德令雲就席，雲勉強應命而出。蔡瑁在外收</p></div> </div>