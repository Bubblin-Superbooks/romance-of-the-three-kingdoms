<div class="leaf "><div class="inner justify"><p class="no-indent  ">手。紀靈、玄德、盡皆失色。布曰：「我勸你兩家不要廝殺，盡在天命。」令左右接過 畫戟，去轅門外遠遠插定，乃回顧紀靈、玄德曰：「轅門離中軍一百五十步，吾若一箭 射中戟上小枝，你兩家罷兵；如射不中時，各自回營，安排廝殺。有不從吾言者，併力 拒之。」紀靈私忖：「戟在一百五十步之外，安能便中？且落得應允，待其不中，那時 憑我廝殺。」便一口許諾。玄德自無不允。布都教坐，再各飲一杯酒。</p><p>酒畢。布教取弓箭來。玄德暗祝曰：「只願他射得中便好！」只見呂布挽起袍袖， 搭上箭，扯滿弓，叫一聲「著！」正是：弓開如秋月行天，箭去似流星落地，一箭正中 畫戟小枝。帳上帳下將校，齊聲喝采。後人有詩讚之曰：</p><p>溫侯神射世間稀，曾向轅門獨解危。落日果然欺后羿，號猿直欲勝由基。</p><p>虎觔弦響弓開處，雕羽翎飛箭到時。豹子尾搖穿畫戟，雄兵十萬脫征衣。</p></div> </div>