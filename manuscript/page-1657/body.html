<div class="leaf "><div class="inner justify"><p>卻說姜維恐救兵到，先將軍器車仗一應軍需，步兵先退，然後將馬軍斷後。細作報 知鄧艾。艾笑曰：「姜維知大將軍到，故先退去。不必追之，追則中彼之計也。」乃令 人哨探，回報果然駱谷狹窄之處，堆積柴草，準被要燒追兵。眾皆稱艾曰：「將軍真神 算也！」遂遣使齎表奏聞。於是司馬昭大喜，又奏賞鄧艾。</p><p>卻說東吳大將軍孫綝。聽知全端，唐咨等降魏，勃然大怒，將各人家眷，盡皆斬之 。吳主孫亮，時年方十七，見綝殺戮太過，心甚不然。</p><p class=" stretch-last-line ">一出西苑，因食生梅，令黃門取蜜，須臾取至，見蜜內有鼠糞數枚，召藏吏責之， 藏吏叩首曰：「臣封閉甚嚴，安有鼠糞？」亮曰：「黃門曾向爾求蜜食否？」藏吏曰： 「黃門於數日前曾求食蜜，臣實不敢與。」亮指黃門曰：「此必汝怒藏吏不與爾蜜，故 置糞於蜜中，以陷之也。」黃門不服。亮曰：「此事易知耳。若糞久在蜜中，則內外皆</p></div> </div>