<div class="leaf "><div class="inner justify"><p class="no-indent  ">引二千弓弩手伏於渭水浮橋北岸：「若蜀兵乘木筏順水而來，可一齊射之，休令近橋。 」又傳令郭淮、孫禮曰：「孔明來北原暗渡渭水，汝新立之營，人馬不多，可盡伏於半 路。若蜀兵午後渡水，黃昏時分，必來攻汝。汝詐敗而走，蜀兵必追。汝等皆以弓弩射 之。吾水陸並進。若蜀兵大至，只看我指揮擊之。”各處下令已畢，又令二子──司馬 師、司馬昭，──引兵救應前營。懿自引一軍救北原。</p><p>卻說孔明令魏延、馬岱引兵渡渭水攻北原﹔令吳班、吳懿引木筏兵去燒浮橋﹔令王 平、張嶷為前隊，姜維、馬忠為中隊，廖化、張翼為後隊：分兵三路，去攻渭水旱營。 是日午時，人馬離大寨，盡渡渭水，列成陣勢，緩緩而行。</p><p class=" stretch-last-line ">卻說魏延、馬岱將近北原，天色已昏。孫禮哨見，便棄營而走。魏延知有準備，急 退軍時，四下喊聲大震：左有司馬懿，右有郭淮，兩路兵殺來。魏延、馬岱奮力殺出，</p></div> </div>