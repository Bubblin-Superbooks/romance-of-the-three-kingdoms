<div class="leaf "><div class="inner justify"><p class="no-indent stretch-last-line ">禮。」權召入。張溫拜於殿前，備稱後主、孔明之德，願求永結盟好，特遣鄧尚書又來 答禮。權大喜，乃設宴待之。權問鄧芝曰：「若吳、蜀二國同心滅魏，得天下太平，二 主分治，豈不樂乎？」芝答曰：「『天無二日，民無二王』。如滅魏之後，未識天命所 歸何人。但為君者，各修其德；為臣者，各盡其忠，則戰爭方息耳。」權大笑曰：「君 之誠款，乃如是耶！」遂厚贈鄧芝還蜀。自此吳、蜀通好。卻說魏國細作人探知此事 ，火速報入中原。魏主曹丕聽知，大怒曰：「吳、蜀連和，必有圖中原之意也。不若朕 先伐之。」於是大集文武，商議起兵伐吳。此時大司馬曹仁、太尉賈詡已亡。侍中辛毗 出班奏曰：「中原之地，土闊民稀，而欲用兵，未見其利。今日之計，莫若養兵屯田十 年，足食足兵，然後用之，則吳、蜀方可破也。」丕怒曰：「此迂儒之論也！今吳、蜀</p></div> </div>