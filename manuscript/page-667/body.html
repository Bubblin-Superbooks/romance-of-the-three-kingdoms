<div class="leaf "><div class="inner justify"><p class="no-indent  ">傳天下，備不才，何煩將軍重禮？」乃分賓主而坐，周瑜設宴相待。</p><p>且說孔明偶來江邊，聞說玄德來此與都督相會，吃了一驚，急入中軍帳竊看動靜。 只見周瑜面有殺氣，兩邊壁衣中密排刀斧手。孔明大驚曰：「似此如之奈何！」回視玄 德，談笑自若；卻見玄德背後一人，按劍而立，乃雲長也。孔明喜曰：「吾主無危矣。 」遂不復入，仍回身至江邊等候。</p><p>周瑜與玄德飲宴，酒行數巡，瑜起身把盞，猛見雲長按劍立於玄德背後，忙問何人 ？玄德曰：「吾弟關雲長也。」瑜驚曰：「非向日斬顏良，文醜，者乎？」玄德曰：「 然也。」瑜大驚，汗流浹背，便斟酒與雲長把盞。</p><p class=" stretch-last-line ">少頃，魯肅入。玄德曰：「孔明何在？煩子敬請來一會。」瑜曰：「且待破了曹操 ，與孔明相會未遲。」玄德不敢再言。雲長以目視玄德，玄德會意，即起身辭瑜曰：「</p></div> </div>