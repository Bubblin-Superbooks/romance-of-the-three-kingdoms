<div class="leaf "><div class="inner justify"><p class="no-indent  ">曰：「丞相何出此言？」孔明曰：「吾見三台星中，客星倍明，主星幽隱，相輔列曜， 其光昏暗：天象如此，吾命可知！」維曰：「天象雖則如此，丞相何不用祈禳之法挽回 之？」孔明曰：「吾素諳祈禳之法，但未知天意如何。汝可引甲士四十九人，和執皂旗 ，穿皂衣，環繞帳外;我自於帳中祈禳北斗。若七日內主燈不滅，吾壽可增一紀;如燈滅 ，吾必死矣。閒雜人等，休令放入。凡一應需用之物，只令二小童搬運。」</p><p class=" stretch-last-line ">姜維領命，自去準備。時值八月中秋，是夜銀河耿耿，玉露零零;旌旗不動，刁斗 無聲。姜維在帳外引四十九人守護。孔明自於帳中設香花祭物。地上分布七盞大燈，外 布四十九盞小燈，內安本命燈一盞。孔明拜祝曰：「亮生於亂世，甘老林泉;承昭烈皇 帝三顧之恩，託孤之重，不敢不竭犬馬之勞，誓討國賊。不意將星欲墜，陽壽將終。謹 書尺素，上告穹蒼。伏望天慈，俯垂鑒聽，曲延臣算，使得上報君恩，下救民命，克復</p></div> </div>