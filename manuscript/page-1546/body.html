<div class="leaf "><div class="inner justify"><p class="no-indent  ">輛四輪車來;車上端坐孔明：綸巾羽扇,鶴氅皂★（左糸右條）。懿大驚曰：「孔明尚在 ,吾深入其重地,墮其計矣！」急勒回馬便走。背後姜維大叫：「賊將休走！你中了我丞 相之計也！」</p><p>魏兵魂飛魄散,棄甲丟盔,拋戈撇戟,各逃性命,自相踐踏,死者無數,司馬懿奔走了五 十餘里,背後兩員魏將趕上,扯住馬嚼環叫曰：「都督勿驚。」懿用手摸頭曰：「我有頭 否？」二將曰：「都督休怕,蜀兵去遠了。」懿喘息半晌,神色方定;睜目視之,乃夏侯霸 、夏侯惠也;乃徐徐按轡,與二將尋小路奔歸本寨,使眾將引兵四散哨探。</p><p>過了兩日,鄉民奔告曰：「蜀兵退入谷中之時,哀聲震地,軍中揚起白旗，孔明果然 死了,止留姜維引一千兵斷後。前日車上之孔明,乃木人也。懿歎曰：「吾能料其生,不 能料其死也！」於是蜀中人諺曰：「死諸葛能走生仲達。」後人有詩歎曰：</p></div> </div>