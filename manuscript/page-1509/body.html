<div class="leaf "><div class="inner justify"><p>言未已，人報秦朗引兵在寨外，單搦鄭文交戰。孔明曰：「此人武藝比汝若何？」 鄭文曰：「某當立斬之。」孔明曰：「汝若先殺秦朗，吾方不疑。」鄭文欣然上馬出營 ，與秦朗交戰。孔明親自出營視之。只見秦朗挺槍大罵曰：「反賊盜我戰馬來此，可早 早還我！」言訖，直取鄭文。文拍馬舞刀相迎，只一合，斬秦朗於馬下。魏兵各自逃走 。鄭文提首級入營。</p><p>孔明回到帳中坐定，喚鄭文至，勃然大怒，叱左右推出斬之。鄭文曰：「小將無罪 ！」孔明曰：“吾向識秦朗﹔汝今斬者，並非秦朗。安敢欺我！」文拜告曰：「此實秦 朗之弟秦明也。」孔明笑曰：「司馬懿令汝來詐降，於中取事，卻如何瞞得我過！若不 實說，必然斬汝！」</p><p class=" stretch-last-line ">鄭文只得訴告其實是詐降，泣求免死。孔明曰：「汝既求生，可修書一封，教司馬 懿自來劫營，吾便饒汝性命。若捉住司馬懿，便是汝之功，還當重用。」鄭文只得寫了</p></div> </div>