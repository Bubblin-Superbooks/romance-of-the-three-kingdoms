<div class="leaf "><div class="inner justify"><p class="no-indent  ">聽的山頭上大叫曰：「諸葛丞相在此！」眾軍仰視，只見孔明立於火光之中，指眾軍而 言曰：「吾今日圍獵，欲射一『馬』，誤中一『獐』。汝各人安心而去，上覆仲達，早 晚必為吾所擒矣。」</p><p>魏兵回見司馬懿，細告前事。懿悲傷不已，仰天歎曰：「張雋義身死，吾之過也！ 」乃收兵回洛陽。魏主聞張郃死，揮淚歎息，令人收其屍，厚葬之。</p><p>卻說孔明入漢中，欲歸成都見後主。都護李嚴妄奏後主曰：「臣已備辦軍糧，行將 運赴丞相軍前，不知丞相何故忽然班師。」後主聞奏，即命尚書費禕入漢中，見孔明， 問班師之故。禕至漢中宣後主之意。孔明大驚曰：「李嚴發書告急，說東吳將興兵寇川 ，因此班師。」費禕曰：「李嚴奏稱軍糧已辦，丞相無故回師，天子因此命某來問耳。 」</p></div> </div>