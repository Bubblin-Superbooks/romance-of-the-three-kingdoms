<div class="leaf "><div class="inner justify"><p>酒玉半酣，充以言挑誕曰：「近來洛陽諸賢，皆以主上懦弱，不堪為君。司馬大將 軍三世輔國，功德彌天，可以禪代魏統。未審鈞意若何？」誕大怒曰：「汝乃賈豫州之 子，世食魏祿，安敢出此亂言！」充謝曰：「某以他人之言告公耳。」誕曰：「朝廷有 難，吾當以死報之。」</p><p>充默然。次曰辭歸，見司馬昭細言其事。昭大怒曰：「鼠輩安敢如此！」充曰：「 誕在淮南，深得人心，久必為患，可速除之。」昭遂暗發密書與揚州刺史樂綝，一面遣 使齎詔徵誕為司空。誕得了詔書，己知是賈充告變，遂捉來使拷問，使者曰：「此事樂 綝知之。」誕曰：「他如何得知？」使者曰：「司馬將軍已令人到揚州送密書與樂綝矣 。」</p><p class=" stretch-last-line ">誕大怒，叱左右斬了來使，遂起部下兵千人，殺奔揚州來。將至南門，城門已閉， 吊橋拽起。誕在城下叫門，城上並無一人回答。誕大怒曰：「樂綝匹夫，安敢如此！」</p></div> </div>