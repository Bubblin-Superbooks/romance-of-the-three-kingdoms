<div class="leaf "><div class="inner justify"><p>正論間，忽報：「吳寨內有十數個軍士來降。中間亦有二人，原是曹兵被擄過去的 。」曹仁忙喚入問之。軍士曰：「今日周瑜陣前金瘡碎裂，歸寨即死。今眾將皆已挂孝 舉哀。我等因受程普之辱，故特歸降，便報此事。」</p><p>曹仁大喜，隨即商議今夜便去劫寨，奪周瑜之屍，斬其首級，送赴許都。陳矯曰： 「此計速行，不可遲誤。」曹仁遂令牛金為先鋒，自為中軍，曹洪，曹純為合後，只留 陳矯領些少軍士守城，其餘軍兵盡起。初更時出城，逕投周瑜大寨。來到寨門，不見一 人，但見虛插旗槍而已。情知中計，急忙退軍。四下砲聲齊發，東邊韓當，蔣欽殺來， 西邊周泰，潘璋殺來，南邊徐盛，丁奉殺來，北邊陳武，呂蒙殺來。曹兵大敗，三路軍 皆被衝散，首尾不能相救。</p><p class=" stretch-last-line ">曹仁引十數騎殺出重圍，正遇曹洪，遂引敗殘軍馬一同奔走。殺到五更，離南郡不</p></div> </div>