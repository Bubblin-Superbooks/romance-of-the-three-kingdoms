<div class="leaf "><div class="inner justify"><p>眾人聞之，皆墮淚。忽一人進曰：「主公之言，正合天意。」視之，乃巴西西充國 人也；姓譙，名周，字允南。此人素曉天文。璋問之，周曰：「某夜觀乾象，見群星聚 於蜀郡；其大星光如皓月，乃帝王之象也。況一載之前，小兒謠云：『若要吃新飯，須 待先主來。』此乃預兆。不可逆天道。」黃權，劉巴聞言皆大怒，欲斬之，劉璋當住。 忽報「蜀郡太守許靖，踰城出降矣。」劉璋大哭歸府。</p><p class=" stretch-last-line ">次日，人報「劉皇叔遺幕賓簡雍在城下喚門。」璋令開門接入。雍坐車中，傲睨自 若。忽一人掣劍大喝曰：「小輩得志，傍若無人！汝敢藐視吾蜀中人物耶！」雍慌下車 迎之。此人乃廣漢綿竹人也；姓秦名宓字子★（左束右力）。雍笑曰；「不識賢兄，幸 勿見責。」遂同入見劉璋，具說玄德寬洪大度，並無相害之意。於是劉璋決計投降，厚 待簡雍；次日，親齎印綬文籍，與簡雍同車出城投降。玄德出寨迎接，握手流涕曰：「</p></div> </div>