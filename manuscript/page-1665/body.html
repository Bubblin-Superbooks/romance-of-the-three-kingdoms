<div class="leaf "><div class="inner justify"><p>言未畢，望背後王真挺槍出馬，蜀陣中傅僉出迎。戰不十合，僉賣個破綻，王真便 挺槍來刺。傅僉閃過，活捉真於馬上，便回本陣。李鵬大怒，縱馬輪刀來救。僉故意放 慢，等李鵬將近努力擲真於地，暗★（衣改手）製四楞鐵★（左金右間）在手；鵬趕上 舉刀待砍，傅僉偷身回顧，向李鵬面門只一★（左金右間），打得眼珠迸出，死於馬下 。王真被蜀軍亂槍刺死。姜維驅兵大進。司馬望棄寨入城，閉門不出。維下令曰：「軍 士今夜且歇一宿，以養銳氣。來日需要入城。」</p><p>次日平明，蜀兵爭先大進，一擁至城下。用火箭火砲打入城中。城上草屋，一派燒 著，魏兵自亂。維又令人取乾柴堆滿城下，一齊放火，烈焰沖天。城已將陷，魏兵在城 內嚎啕痛哭，聲聞四野。</p><p class=" stretch-last-line ">正攻打之間，忽然背後喊聲大震，維勒馬回看，只見魏兵鼓譟搖旗，浩浩而來。維</p></div> </div>