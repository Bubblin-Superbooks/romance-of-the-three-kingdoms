<div class="leaf "><div class="inner justify"><p class="no-indent  ">可解此危。」視之，乃中大夫趙咨也。權曰：「德度有何良策？」咨曰：「主公可作一 表，某願為使，往見魏帝曹丕陳說利害，使襲漢中，則蜀兵自危矣。」權曰：「此計最 善。但卿此去，休失了東吳氣象。」咨曰：「若有些小差失，即投江而死。安有面目見 江南人物乎？」</p><p>權大喜，即寫表稱臣，令趙咨為使。星夜到了許都，先見太尉賈詡等，並大小官僚 。次日早朝，賈詡出班奏曰：「東吳遣中大夫趙咨上表。」曹丕笑曰：「此欲退蜀兵故 也。」即令召入。咨拜伏於丹墀。丕覽表畢，遂問咨曰：「吳侯乃何如主也？」咨曰： 「聰明仁智雄略之主也。」丕笑曰：「卿褒獎毋乃太甚？」咨曰：「臣非過譽也。吳侯 納魯肅於凡品，是其聰明也；拔呂蒙於行陣，是其明也；獲于禁而不害，是其仁也；取 荊州兵不血刃，是其智也；據三江虎視天下，是其雄也；屈身於陛下，是其略也：—以 此論之，豈不為聰明仁智雄略之主乎？」</p></div> </div>