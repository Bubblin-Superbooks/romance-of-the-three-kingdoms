<div class="leaf "><div class="inner justify"><p>次日，李傕軍馬來迎操兵。操先令許褚，曹仁，典韋，領三百鐵騎，於傕陣中衝突 三遭，方纔布陣。陣圓處，李傕姪李暹、李別出馬陣前，未及開言，許褚飛馬過去，一 刀先斬李暹。李別吃了一驚，倒撞下馬，褚亦斬之，雙挽人頭回陣。曹操撫許褚之背曰 ：「子真吾之樊噲也！」隨令夏侯惇領兵左出，曹仁領兵右出，操自領中軍衝陣。鼓響 一聲，三軍齊進。賊兵抵敵不住，大敗而走。操親掣寶劍押陣，率眾連夜追殺，剿戮極 多，降者不計其數。傕、汜望西逃命，忙忙似喪家之狗；自知無處容身，只得往山中落 草去了。</p><p>曹操回兵仍屯於洛陽城外。楊奉，韓暹兩個商議：「今曹操成了大功，必拿重權， 如何容得我等？」乃入奏天子，只以追殺傕、汜為名，引本部軍屯於大梁去了。</p><p class=" stretch-last-line ">帝一日命人至操營，宣操入宮議事。操聞天使至，請入相見。只見那人眉清目秀，</p></div> </div>