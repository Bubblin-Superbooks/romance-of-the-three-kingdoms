<div class="leaf "><div class="inner justify"><p>曹操回兵仍屯於洛陽城外。楊奉，韓暹兩個商議：「今曹操成了大功，必拿重權， 如何容得我等？」乃入奏天子，只以追殺傕、汜為名，引本部軍屯於大梁去了。</p><p class=" stretch-last-line ">帝一日命人至操營，宣操入宮議事。操聞天使至，請入相見。只見那人眉清目秀， 精神充足。操暗想曰：「今東郡大荒，官僚軍民，皆有飢色，此人何得獨肥？」因問之 曰：「公尊顏充腴，以何調理而至此？」對曰：「某無他法，只食淡三十年矣。」操乃 頷之；又問曰：「君居何職？」對曰：「某舉孝廉。原為袁紹，張揚從事。今聞天子還 都，特來朝覲，官封正議郎。濟陰定陶人：姓董，名昭，字公仁。」曹操避席曰：「聞 名久矣！幸得於此相見。」遂置酒帳中相待，令與荀彧相會。忽人報曰：「一隊軍往東 而去，不知何人。」操急令人探之。董昭曰：「此乃李傕舊將楊奉，與白波帥韓暹，因</p></div> </div>