<div class="leaf "><div class="inner justify"><p class="no-indent  ">官聞知大驚，即入內奏帝，細言前事。後主驚訝曰：「似此如之奈何？」宦官曰：「可 詔還成都，消其兵權，免生叛逆。」</p><p>後主下詔，宣孔明班師回朝。蔣琬出班奏曰：「丞相自出師以來，累建大功，何故 宣回？」後主曰：「朕有機密事，必須與丞相面議。」即遣使齋詔星夜宣孔明回。</p><p>使命逕到祈山大寨，孔明接入，受詔以畢，仰天嘆曰：「主尚年幼，必有佞臣在測 ！吾正欲建功，何故取回？我如不回，是欺主也。若奉命而退，日後再難得此機會也。 」姜維問曰：「若大軍退，司馬懿乘勢掩殺，當復如何？」孔明曰：「吾今退軍，可分 五路而退：今日先退此營。假如營內兵一千，卻掘二千灶。今日掘三千灶，明日掘四千 灶，每日退軍，添灶而行。」</p><p class=" stretch-last-line ">楊儀曰：「昔孫臏擒龐涓，用添兵減灶之法；今丞相退兵，何故增灶？」孔明曰：</p></div> </div>