<div class="leaf "><div class="inner justify"><p class="no-indent  ">敗，退五十里下寨，報入壽春城中。諸葛誕自引本部銳兵，會合文欽並二子一文鴦、一 文虎，雄兵數萬，來敵司馬昭。</p><p>正是：方見吳兵銳氣墮，又看魏將勁兵來。</p><p>未知勝負如何，且看下文分解。</p><p>第一一二回：救壽春于詮死節，取長城伯約鑿兵</p><p>卻說司馬昭聞諸葛誕會合吳兵前來決戰，乃召散騎長史斐秀、黃門伺郎鍾會，商議 破敵之策。鐘會曰：「吳兵之助諸葛誕，實為利也；以利誘之，則必勝矣。」昭從其言 ，遂令石苞、周太引兩軍於石頭城埋伏，王基、陳騫領精兵在後，卻令偏將成倅引兵數 萬先去誘敵；又令陳俊引車仗牛馬驢騾，裝載賞軍之物，四面聚集於陣中，如敵來則棄 之。</p><p class=" stretch-last-line ">是日諸葛誕令吳將朱異在左，文欽在右；見魏陣中人馬不整，誕乃大驅士馬逕進。</p></div> </div>