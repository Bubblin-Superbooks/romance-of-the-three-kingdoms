<div class="leaf "><div class="inner justify"><p class="no-indent  ">也。今遣長子鄧忠相助守城。」一面差人於司馬昭處求救。</p><p>卻說姜維令人於艾寨中下戰書，約來日大戰，艾佯應之。次日五更，維令三軍造飯 ，平明布陣等候。艾營中偃旗席鼓，卻如無人之狀。維至晚方回。次日又令人下戰書， 責以失期之罪。艾以酒食相待，答曰：「微軀小疾，有誤相持，明日會戰。」次日，維 又引兵來，艾仍前不出。</p><p>如此五六番，傅儉謂維曰：「此必有謀也。宜防之。」維曰：此必捱關中到，三面 擊我耳。吾今令人持書與東吳孫綝，使併力攻之。」忽探馬報說「司馬昭攻打壽春，殺 了諸葛誕，吳兵皆降。昭班師回洛陽，便欲領兵來救長城。」維大驚曰：「今番代魏， 又成畫餅矣，不如且回。」正是：已嘆四番難奏績，又嗟五度未成功。未知如何退兵， 且看下文分解。</p><p>第一一三回：丁奉定計斬孫綝，姜維鬥陣破鄧艾</p></div> </div>