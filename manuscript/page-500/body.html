<div class="leaf "><div class="inner justify"><p class="no-indent  ">沙漠。我今引兵西擊，倘劉備、劉表乘虛襲許都，我救應不及，為禍不淺矣。請回師勿 進為上。」郭嘉曰：「諸公所言差矣：主公雖威震天下，沙漠之人，恃其邊遠，必不設 備；乘其無備，卒然擊之，必可破也。且袁紹與烏桓有恩，而尚與熙兄弟猶存，不可不 除。劉表坐談之客耳，自知才不足以御劉備，重任之，則恐不能制；輕任之，則備不為 用。雖虛國遠征，公無憂也。」操曰：「奉孝之言極是。」</p><p>遂率大小三軍，車數千輛，望前進發。但見黃沙漠漠，狂風四起；道路崎嶇，人馬 難行。操有回軍之心，問於郭嘉。嘉此時不服水土，臥病車中。操泣曰：「因我欲平沙 漠，使公遠涉艱辛，以至染病，吾心何安？」嘉曰：「某感丞相大恩，雖死不能報萬一 。」操曰：「吾見北地崎嶇，意欲回軍，若何？」嘉曰：「兵貴神速。今千里襲人，輜 重多而難以趨利，不如輕兵兼道以出，掩其不備。但須得識徑路者為引導耳。」</p></div> </div>