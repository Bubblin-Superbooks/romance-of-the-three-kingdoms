<div class="leaf "><div class="inner justify"><p>且說袁尚、袁熙知曹兵將至，料難迎敵，乃棄城引兵，星夜奔遼西，投烏桓去了。 幽州刺史烏桓觸，聚幽州眾官，歃血為盟，共議背袁向曹之事。烏桓觸先言曰：「吾知 曹丞相當世英雄，今往投降，有不遵令者斬。」依次歃血，循至別駕韓珩。珩乃擲劍於 地，大呼曰：「吾受袁公父子厚恩，今主敗亡，智不能救，勇不能死！於義缺矣！若北 面而降曹，吾不為也！」</p><p>眾皆失色。烏桓觸曰：「夫興大事，當立大義。事之濟否，不待一人。韓珩既有志 如此，聽其自便。」推珩而出。烏桓觸乃出城迎接三路軍馬，逕來降操。操大喜，加為 鎮北將軍。忽探馬來報：「樂進、李典、張燕攻打并州，高幹守住壺口關，不能下。」 操自勒兵前往。三將接著，說：「幹拒關難擊。」操集眾將共議破幹之計。荀攸曰：「 若破幹，須用詐降計方可。」</p><p class=" stretch-last-line ">操然之。喚降將呂曠、呂翔，附耳低言，如此如此。呂曠等引軍數十，直抵關下，</p></div> </div>