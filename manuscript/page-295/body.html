<div class="leaf "><div class="inner justify"><p class="no-indent  ">圍不克。吾欲捨布還都，暫且息戰，何如？」荀攸急止曰：「不可，呂布屢敗，銳氣已 墮。軍以將為主，將衰則軍無戰心。彼陳宮雖有謀而遲，今布之氣未復，宮之謀未定， 作速政之，布可擒也。」郭嘉曰：「某有一計，下邳城可立破，勝於二十萬師。」荀彧 曰：「莫非決沂、泗之水乎？」嘉笑曰：「正是此意。」</p><p>操大喜。即令軍士決兩河之水。曹兵皆居高原，坐視水淹下邳。下邳一城，只剩得 東門無水；其餘各門，都被水淹。眾軍飛報呂布。布曰：「吾有亦免馬，渡水如平地， 又何懼哉！」乃日與妻妾痛飲美酒。因酒色過傷，形容銷減。一旦取鏡自照，驚曰：「 吾被酒色傷矣！自今日始，當戒之。」遂下令城中，但有飲酒皆斬。</p><p class=" stretch-last-line ">卻說侯成有馬十五匹，被後槽人盜去，欲獻與玄德。侯成知覺，追殺後槽人，將馬 奪回；諸將與侯成作賀。侯成釀得五六斛酒，欲與諸將會飲；恐呂布見罪，乃先以酒五</p></div> </div>