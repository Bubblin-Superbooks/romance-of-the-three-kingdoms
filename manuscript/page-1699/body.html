<div class="leaf "><div class="inner justify"><p>會喚許儀至帳下，責之曰：「汝為先鋒，理合逢山開路，遇水疊橋，專一修理橋梁 道路，以便行軍。吾方纔到橋上，陷住馬蹄，幾乎墮橋：若非荀愷，吾已被殺矣！汝既 違軍令，當按軍法！」叱左右推出斬之。諸將告曰：「其父許褚有功於朝廷，望都督恕 之。」會怒曰：「軍法不明，何以令眾？」遂令斬首示眾。眾將無不駭然。</p><p>時蜀將王含守樂城，蔣斌守漢城，見魏兵勢大，不敢出戰，只閉門自守。鍾會下令 曰：「兵貴神速，不可少停。」乃令前軍李輔圍樂城，護軍荀愷圍漢城，自引大軍取陽 平關。守關蜀將傅僉與副將蔣舒商議戰守之策：舒曰：「魏兵甚眾，勢不可當；不如堅 守為上。」僉曰：「不然。魏兵遠來，必然疲乏，雖多不足懼。我等若不下關戰時，漢 ，樂二城休矣。」蔣舒默然不答。</p><p class=" stretch-last-line ">忽報魏兵大隊已至關前，蔣，傅二人至關上視之。鍾會揚鞭大叫：「吾今統十萬之</p></div> </div>