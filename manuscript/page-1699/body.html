<div class="leaf "><div class="inner justify"><p class="no-indent  ">正在祁山攻打寨柵，忽一日三道詔至，宣維班師。維只得遵命，先令洮陽兵退，次後與 張翼徐徐而退。鄧艾在寨中，只聽得一夜鼓角喧天，不知何意。至平明，人報蜀兵盡退 ，止留空寨。艾疑有計，不敢追襲。</p><p>姜維逕到漢中，歇住人馬，自與使命入成都見後主。後主一連十日不朝。維心中疑 惑。是日至東華門，遇見秘書郎卻正。維問曰：「天子召維班師，公知其故否？」正笑 曰：「大將軍何尚不知：黃皓欲使閻宇立攻，奏聞朝廷，發詔取回將軍;今聞鄧艾善能 用兵，因此寢其事矣。」維大怒曰：「我必殺此宦豎！」郤正止之曰：「大將軍繼武侯 之事，任大職重，豈可造次？倘若天子不容，反為不美矣。」維謝曰：「先生之言是也 。」</p><p class=" stretch-last-line ">次日，後主與黃皓在後園宴飲，維引數人徑入。早有人報知黃皓，皓急避於湖山之</p></div> </div>