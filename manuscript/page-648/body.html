<div class="leaf "><div class="inner justify"><p class="no-indent  ">：「汝何不記吾姐臨終之語乎？」孫權如醉方醒，似夢初覺，想出這句話來。正是：追 思國母臨終語，引得周郎立戰功。畢竟說著甚的，且看下文分解。</p><p>第四十四回：孔明用智激周瑜，孫權決計破曹操</p><p>卻說吳國太見孫權疑惑不決，乃謂之曰：「先姊遺言云：『伯符臨終有言：內事不 決問張昭，外事不決問周瑜。』今何不請公瑾問之？」權大喜，即遣使往鄱陽請周瑜議 事。原來周瑜在鄱陽湖訓練水師，聞曹操大軍至漢上，便星夜回柴桑郡議軍機事。使者 未發，周瑜已先到。魯肅與瑜最厚，先來接著，將前項事細述一番。周瑜曰：「子敬休 憂，瑜自有主張。今可速請孔明來相見。」</p><p class=" stretch-last-line ">魯肅上馬去了。周瑜方纔歇息。忽報張昭、顧雍、張紘、步騭四人來相探。瑜接入</p></div> </div>