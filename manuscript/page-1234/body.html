<div class="leaf "><div class="inner justify"><p class="no-indent  ">走。徐盛捨了馮習，引兵追來。先主正慌，前面一軍攔住，乃是吳將丁奉。兩下夾攻。 先主大驚。四面無路。忽然喊聲大震，一彪軍殺入重圍，乃是張苞，救了先主，引御林 軍奔走。</p><p>正行之間，前面一軍又到乃蜀將傅彤也，合兵一處而行。背後吳兵追至。先主前到 一山，名馬鞍山，張苞、傅彤請先主上得山時，山下喊聲又起：陸遜大隊人馬，將馬鞍 山圍住。張苞、傅彤死據山口。先主遙遍野火光不絕，死屍重疊，塞江而下。</p><p class=" stretch-last-line ">次日，吳兵又四下放火燒山，軍士亂竄，先主驚慌。忽然火光中一將引數騎殺上山 來，視之乃關興也。興伏地請曰：「四下火光逼近，不可久停。陛下速奔白帝城，再收 軍馬可也。」先主曰：「誰敢斷後？」傅彤奏曰：「臣願以死當之！」當日黃昏，關興 在前，張苞在中，留傅彤斷後，保著先主，殺下山來。吳兵見先主奔走，皆要爭功，各</p></div> </div>