<div class="leaf "><div class="inner justify"><p class="no-indent  ">戮。」權曰：「臣與蜀主，推誠相信，知臣本心，必不肯殺臣之家小也。」丕然之。後 人有詩責黃權曰：降吳不可卻降曹，忠義安能事兩朝？堪歎黃權惜一死，紫陽書法不輕 饒。</p><p>曹丕問賈詡曰：「朕欲一統天下：先取蜀乎？先取吳乎？」詡曰：「劉備雄才，更 兼諸葛亮善能治國；東吳孫權，能識虛實，陸遜見屯兵於險要隔江泛湖，皆難卒謀。以 臣觀之，諸將之中，皆無孫權、劉備敵手。雖以陛下天威臨之，亦未見萬全之勢也。只 可持守，以待二國之變。」</p><p>丕曰：「朕已遣三路大兵伐吳，安有不勝之理？」尚書劉曄曰：「近東吳陸遜，新 破蜀兵七十萬，上下齊心，更有江湖之阻，不可卒制。」陸遜多謀，必有準備。」丕曰 ：「卿前勸朕伐吳，今又諫阻，何也？」曄曰：「時有不同也：昔東吳累敗於蜀，其勢 頓挫，故可擊耳；今既獲全勝，銳氣百倍，未可攻也。」</p></div> </div>