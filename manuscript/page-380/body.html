<div class="leaf "><div class="inner justify"><p class="no-indent  ">下之義士也！」荀彧曰：「彼言立功方去，若不教彼立功，未必便去。」操然之。</p><p>卻說玄德在袁紹處，旦夕煩惱。紹曰：「玄德何故常憂？」玄德曰：「二弟不知音 耗，妻小陷於曹賊；上不能報國，下不能保家，安得不憂？」紹曰：「吾欲進兵赴許都 久矣。方今春煖,正好興兵。」便商議破曹之策。田豐諫曰：「前操攻徐州，許都空虛 ，不及此時進兵；今徐州已破，操兵方銳，未可輕敵。不如以久持之，待其有隙而後可 動也。」</p><p class=" stretch-last-line ">紹曰：「待我思之。」因問玄德曰：「田豐勸我固守，何如？」玄德曰：「曹操欺 君之賊，明公若不討之，恐失大義於天下。」紹曰：「玄德之言甚善。」遂欲興兵。田 豐又諫。紹怒曰：「汝等弄文輕武，使我失大義！」田豐頓首曰：「若不聽臣良言，出 師不利。」紹大怒，欲斬之。玄德力勸，乃囚於獄中。沮授見田豐下獄，乃會其宗族，</p></div> </div>