<div class="leaf "><div class="inner justify"><p class="no-indent  ">者，必因許都有事；既破我追軍之後，必輕車速回，不復為備；我乘其不備而更追之， 故能勝也。」劉表、張繡俱服其高見。詡勸表回荊州，繡守襄城，以為脣齒，兩軍各散 。</p><p>且說曹操正行間，聞報後軍為繡所追，急引眾將回身救應。只見繡軍已退，敗兵回 告操曰：「若非山後這一路人馬阻住中路，我等皆被擒矣。」操急問何人，那人綽槍下 馬，拜見曹操，乃鎮威中郎將，江夏平春人；姓李，名通，字文達。操問何來。通曰： 「近守汝南，聞丞相與張繡、劉表戰，特來接應。」操喜，封通為建功侯，守汝南西界 ，以防表、繡。李通拜謝而去。</p><p>操還許都，表奏孫策有功，封為討逆將軍，賜爵吳侯，遣使齎詔江東，諭令防剿劉 表。操回府，眾官參見畢。荀彧問曰：「丞相緩行至安眾，何以知必勝賊兵？」操曰： 「彼退無歸路，必將死戰，吾緩誘之而暗圖之，是以知其必勝也。」</p></div> </div>