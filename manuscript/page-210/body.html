<div class="leaf "><div class="inner justify"><p>次日，呂布來賀，玄德教請入見。布曰：「聞公受朝廷恩命，特來相賀。」玄德遜 謝。只見張飛扯劍上廳，要殺呂布，玄德慌忙阻住。布大驚曰：「翼德何故只要殺我？ 」張飛叫曰：「曹操道你是無義之人，教我哥哥殺你！」玄德連聲喝退。乃引呂布同入 後堂，實告前因；就將曹操所送密書與呂布看。布看畢，泣曰：「此乃曹賊欲令二人不 和耳！」玄德曰：「兄勿憂：劉備誓不為此不義之事。」</p><p>呂布再三拜謝。備留布飲酒，至晚方回。關、張曰：「兄長何故不殺呂布？」玄德 曰：「此曹孟德恐我與呂布同謀伐之，故用此計，使我兩人自相吞併，彼卻於中取利。 奈何為所使乎？」關公點頭道是。張飛曰：「我只要殺此賊以絕後患！」玄德曰：「此 非大丈夫之所為也。」</p><p class=" stretch-last-line ">次日，玄德送使命回京，就拜表謝恩，並回書與曹操，只言容緩圖之。使命回見曹</p></div> </div>