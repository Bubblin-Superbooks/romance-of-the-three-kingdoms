<div class="leaf "><div class="inner justify"><p class="no-indent  ">袁術遣人至，布喚入問之。使言：「袁公早晚即皇帝位，立東宮，催取皇妃早到淮南。 」布大怒曰：「反賊焉敢如此！」遂殺來使，將韓胤用枷釘了，遣陳登齎謝表，解韓胤 一同王則上許都來謝恩；且答書于操，欲求實授徐州牧。</p><p>操知布絕婚袁術，大喜，遂斬韓胤于市曹。陳登密諫操曰：「呂布豺狼也，勇而無 謀，輕於去就，宜早圖之。」操曰：「吾素知呂布狼子野心，誠難久養。非公父子莫能 究其情，公當與吾謀之。」登曰：「丞相若有舉動，某當為內應。」操大喜，表贈陳珪 治中二千石，登為廣陵太守。登辭回，操執登手曰：「東方之事，便以相付。」</p><p class=" stretch-last-line ">登點頭允諾，回徐州見呂布。布問之，登言父贈祿，某為太守。布大怒曰：「汝不 為吾求徐州牧，而乃自求爵祿！汝父教我協同曹公，絕婚公路，今吾所求，終無一獲，</p></div> </div>