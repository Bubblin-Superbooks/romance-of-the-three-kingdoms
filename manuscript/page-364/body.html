<div class="leaf "><div class="inner justify"><p class="no-indent  ">誅，尚有馬騰，劉備，亦在此數，不可不除。」昱曰：「馬騰屯軍西涼，未可輕取；但 當以書慰勞，勿使生疑，誘入京師圖之，可也。劉備現在徐州，分布掎角之勢，亦不可 輕敵。況今袁紹屯兵官渡，常有圖許都之心。若我一旦東征，劉備勢必求救於紹。紹趁 虛來襲，何以當之？」操曰：「非也，備乃人傑也。今若不擊，待其羽翼既成，急難圖 矣。袁紹雖強，事多懷疑不決，何足憂乎？」</p><p>正議間，郭嘉自外而入。操問曰：「吾欲東征劉備，奈有袁紹之憂，如何？」嘉曰 ：「紹性遲而多疑，某謀士各相妒忌，不足憂也。劉備新整軍兵，眾心未服，丞相引兵 東征，一戰可定矣。」操大喜曰：「正合吾意。」遂起二十萬大軍，分兵五路下徐州。</p><p class=" stretch-last-line ">細作探知，報入徐州。孫乾先往下邳報知關公，隨至小沛報知玄德。玄德與孫乾計</p></div> </div>