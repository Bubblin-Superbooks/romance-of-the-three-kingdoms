<div class="leaf "><div class="inner justify"><p>孫權在後面看見，問曰：「玄德公如何恨此石？」玄德曰：「備年近五旬，不能為 國家剿除賊黨，心常自恨。今蒙國太招為女婿，此平生之際遇也。恰纔問天買卦，如破 曹興漢，砍斷此石。今果然如此。」權暗思：「劉備莫非用此言瞞我？」亦掣劍謂玄德 曰：「吾亦問天買卦。若破得曹賊，亦斷此石。」卻暗暗祝告曰：「若再取得荊州，與 旺東吳，砍石為兩半！」手起劍落，巨石亦開。至今有十字紋痕石尚存。後人觀此勝蹟 ，作詩讚曰：寶劍落時山石斷，金環響處火光生。兩朝旺氣皆天數，從此乾坤鼎足成。</p><p>二人棄劍，相攜入席。又飲數巡，孫乾目視玄德。玄德辭曰：「備不勝酒力，告退 。」孫權送出寺前，二人並立，觀江山之景。玄德曰：「此乃天下第一江山也！」至今 甘露寺碑上云：「天下第一江山」。後人有詩讚曰：　　江山雨霽擁青螺，境界無憂樂 最多。昔日英雄凝目處，巖崖依舊抵風波。</p></div> </div>