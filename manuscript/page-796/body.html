<div class="leaf "><div class="inner justify"><p class="no-indent  ">，各置一方，然後以兵擊之，大事可定矣。今若縱之，恐蛟龍得雲雨，終非池中物也。 願明公熟思之。」</p><p>孫權看畢，以書示張昭。昭曰：「公瑾之謀，正合愚意。劉備起身微末，奔走天下 。未嘗享受富貴。今若以華堂大廈，子女金帛，令彼享用，自然疏遠孔明、關、張等。 使彼各生怨望，然後荊州可圖也。主公可依公瑾之計火速行之。」</p><p>權大喜，即日修整東府，廣栽花木，盛設器用，請玄德與妹居住；又增女樂數十餘 人，并金玉錦綺玩好之物。國太只道孫權好意，喜不自勝。玄德果然被聲色所迷，全不 想回荊州。</p><p class=" stretch-last-line ">卻說趙雲與五百軍在東府前住，終日無事，只去城外射箭走馬。看看年終，雲猛省 ：「孔明分付三個錦囊與我，教我一到南徐，開第一個；住到年終，開第二個；臨到危 急無路之時，開第三個。於內有神出鬼沒之計，可保主公回家。此時歲已將終，主公貪</p></div> </div>