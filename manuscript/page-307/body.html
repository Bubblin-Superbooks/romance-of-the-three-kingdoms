<div class="leaf "><div class="inner justify"><p>言未畢，忽一人自外而入曰：「帝、后休憂：吾舉一人，可除國害。」帝視之，乃 伏皇后之父伏完也。帝掩淚問曰：「皇丈亦知操賊之專橫乎？」完曰：「許田射鹿之事 ，誰不見之？但滿朝之中，非操宗族，則其門下。若非國戚，誰肯盡忠討賊？老臣無權 ，難行此事。車騎將軍國舅董承可託也。」帝曰：「董國舅多赴國難，朕躬素知；可宣 入內，共議大事。」完曰：「陛下左右皆操賊心腹，倘事機泄漏，為禍不淺。」帝曰： 「然則奈何？」完曰：「臣有一計，陛下可製衣一領，取玉帶一條，密賜董承；卻於帶 襯內縫一密詔以賜之，令到家見詔，可以晝夜畫策；神鬼不覺矣。」</p><p class=" stretch-last-line ">帝然之，伏完辭出。帝乃自作一密詔，咬破指尖，以血寫之，暗令伏皇后縫於玉帶 紫錦襯內，卻自穿錦袍，自繫此帶，令內史宣董承入。承見帝禮畢，帝曰：「朕夜來與</p></div> </div>