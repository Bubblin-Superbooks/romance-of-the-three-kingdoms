<div class="leaf "><div class="inner justify"><p class="no-indent  ">於堂下。問勞已畢，便令侍坐飲宴。原來孫策自父喪之後，退居江南，禮賢下士，後因 陶謙與策母舅丹陽太守吳璟不和，策乃移母并家屬居於曲阿，自己卻投袁術。術甚愛之 ，常歎曰：「使術有子如孫郎，死復何恨！」因使為懷義校尉，引兵攻涇縣，太師祖郎 得勝。術見策勇，復使攻陸康，今又得勝而回。</p><p>當日筵散，策歸營寨。見術席間相待之禮甚傲，心中鬱悶，乃步月於中庭。因思父 孫堅如此英雄，我今淪落至，此不覺於聲大哭。忽見一人自外而入，大笑曰：「伯符何 故如此？尊父在日，多曾用我。君若有不決之事，何不問我，乃自哭耶？」策視之，乃 丹陽故鄣人：姓朱，名治，字君理；孫堅舊從事官也。策收淚而延之坐曰：「策所哭者 ，恨不能繼父之志耳。」治曰：「君何不告袁公路，借兵往江東，假名救吳璟，實圖大 業，而乃久困於人之下乎？」</p></div> </div>