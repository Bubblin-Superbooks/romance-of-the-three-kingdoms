<div class="leaf "><div class="inner justify"><p class="no-indent  ">戀女色，並不見面，何不拆開第二個錦囊，看計而行？」遂拆開視之。原來如此神策。 即日徑到府堂，要見玄德。</p><p>侍婢報曰：「趙子龍有緊急事來報貴人。」玄德喚入問之。雲佯作失驚之狀曰：「 主公深居畫堂，不想荊州耶？」玄德曰：「有甚事如此驚怪？」雲曰：「今早孔明使人 來報，說曹操要報赤壁鏖兵之恨，起精兵五十萬，殺到荊州，甚是危急，請主公便回。 」玄德曰：「必須與夫人商議。」雲曰：「若和夫人商議，必不肯放主公回。不如休說 ，今晚便好起程。遲則誤事。」玄德曰：「你且暫退，我自有道理。」</p><p class=" stretch-last-line ">雲故意催逼數番而出。玄德入見孫夫人，暗暗垂淚。孫夫人曰：「夫君何故煩惱？ 」玄德曰：「念備一身飄蕩異鄉，生不能侍奉二親，又不能祭祀宗祖，乃大逆不孝也。 今歲旦在邇，使備悒怏不已。」孫夫人曰：「你休瞞我。我已聽知了也。方纔趙子龍報</p></div> </div>