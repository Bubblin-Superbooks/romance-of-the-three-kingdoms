<div class="leaf "><div class="inner justify"><p class="no-indent  ">。玄德驚慌勒回馬問趙雲曰：「前大有攔截之兵，後有追趕之兵：前後無路，如之奈何 ？」雲曰：「主公休慌：軍師有三條計，多在錦囊之中。已拆兩了兩個，並皆應驗。今 尚有第三個在此，分付遇危難之時，方可拆看。今日可急，當拆觀之。」便將錦囊拆開 ，獻與玄德。</p><p>玄德看了，急來軍前泣告孫夫人曰：「備有心腹之言，至此盡當實訴。」夫人曰： 「夫君有何言語，實對我說。」玄德曰：「昔日吳侯與周瑜同謀，將夫人招贅劉備，實 非為夫人計，乃欲幽囚劉備而奪荊州耳。奪了荊州，必將殺備。是以夫人為香餌而釣備 也。備不懼萬死而來，蓋知夫人有男子之胸襟，必能憐備。昨聞吳侯將欲加害，故託荊 州有難，以圖歸計。幸得夫人不棄，同至於此。今吳侯又令人在後追趕，周瑜又使人於 前截住，非夫人莫解此禍。如夫人不允，備請死於車前，以報夫人之德。」</p></div> </div>