<div class="leaf "><div class="inner justify"><p>正言問，忽值頭上一行雁過。興指曰；「吾射這飛雁第三隻。」一箭射去，那隻雁 應弦而落。文武官僚，齊聲喝采。苞大怒，飛身上馬，挺父所使丈八點鋼矛，大叫曰： 「你敢與我比試武藝否！」興亦上馬，綽家傳大砍刀縱馬而出曰：「偏你能使矛！吾豈 不能使刀！」</p><p>二將方欲交鋒，先主喝曰：「二子休得無禮！」興、苞二人慌忙下馬，各棄兵器， 拜伏請罪。先主曰：「朕自涿郡與卿等之父結異姓之交，親如骨肉；今汝二人亦是昆仲 之分，正當同心協力，共報父讎；奈何自相爭競，失其大義！父喪未遠而猶如此，況日 後乎？」</p><p>二人再拜伏罪。先主問曰：「卿二人誰年長？」苞曰：「臣長關興一歲。」先主即 命興拜苞為兄。二人就帳前折箭為誓，永相救護。先主下詔使吳班為先鋒，令張苞、關 興護駕。水陸並進，船騎雙行。浩浩蕩蕩，殺奔吳國來。</p></div> </div>