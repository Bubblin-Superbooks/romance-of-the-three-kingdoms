<div class="leaf "><div class="inner justify"><p class="no-indent  ">此威名日重。捷書報到長安，朝廷加曹操為鎮東將軍。</p><p>操在兗州，招賢納士。有叔姪二人來投曹操：乃穎川穎陰人：姓荀，名彧，字文若 ，荀昆之子也；舊事袁紹，今棄紹投操；操與語大悅，曰：「此吾之子房也！」遂以為 行軍司馬。其姪荀攸，字公達，海內名士，曾拜黃門侍郎，後棄官歸鄉，今與其叔同投 曹操，操以為行軍教授。荀彧曰：「某聞兗州有一賢士，今此人知何在。」操問是誰， 彧曰：「乃東郡東阿人：姓程，名昱，字仲德。」操曰：「吾亦聞名久矣。」遂遣人於 鄉中尋問。訪得他在山中讀書，操拜請之。程昱來見，曹操大喜。</p><p class=" stretch-last-line ">昱謂荀彧曰：「某孤陋寡聞，不足當公之薦。公之鄉人姓郭，名嘉，字奉孝，乃當 今賢士，何不羅而致之？」彧猛省曰：「吾幾忘卻！」遂啟操徵聘郭嘉到兗州，共論天</p></div> </div>