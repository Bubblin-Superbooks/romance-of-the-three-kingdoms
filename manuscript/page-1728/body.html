<div class="leaf "><div class="inner justify"><p class="no-indent  ">人，綸巾羽扇，鶴氅方裾，車上展開一面黃旗，上書：「漢丞相諸葛武侯。」嚇得師、 鄧二人汗流遍身，回顧軍士曰：「原來孔明尚在，我等休矣！」</p><p>急勒兵回時，蜀兵掩殺將來，魏兵大敗而走。蜀兵掩殺二十餘里，遇鄧艾援兵接應 。兩家各自收兵。艾升帳而坐，喚師纂、鄧忠責之曰：「汝二人不戰而退，何也？」忠 曰：「但見蜀陣中諸葛孔明領兵，因此奔還。」艾怒曰：「縱使孔明更生，我何懼哉！ 汝等輕退，以致於敗，宜速斬以正軍法！」眾皆苦勸，艾方息怒。令人哨探，回說孔明 之子諸葛瞻為大將，瞻之子諸葛尚為先鋒，車上坐者乃木刻孔明遺像也。</p><p class=" stretch-last-line ">艾聞之，調師纂、鄧忠曰：「成敗之機，在此一舉。汝二人再不取勝，必當斬首！ 」師、鄧二人又引一萬兵來戰。諸葛尚匹馬單槍，抖擻精神，戰退二人。諸葛瞻指揮兩</p></div> </div>