<div class="leaf "><div class="inner justify"><p class="no-indent  ">郡公安住歇，即日起行。玄德自領益州牧，其所降文武，盡皆重賞，定擬名爵。嚴顏為 前將軍，法正為蜀郡太守，董和為掌軍中郎將，許靖為左將軍長史，龐義為營中司馬， 劉巴為左將軍，黃權為右將軍。其餘吳懿，費觀，彭羕，卓膺，李嚴，吳蘭，雷同，李 恢，張翼，秦宓，譙周，呂義，霍峻，鄧芝，楊洪，周群，費褘，費詩，孟達，……文 武投降官員，共六十餘人，並皆擢用。諸葛亮軍師，關雲長為盪寇將軍漢壽亭侯，張飛 為征遠將軍新亭侯，趙雲為鎮遠將軍，黃忠為征西將軍，魏延為揚武將軍，馬超為平西 將軍。孫乾，簡雍，糜竺、糜芳，劉封，關平，周倉，廖化，馬良，馬謖，蔣琬，伊籍 ，及舊日荊襄一班文武官員，盡皆陞賞。遣使齎黃金五百斤，白銀一千斤，錢五千萬， 蜀錦一千疋，賜與雲長。其餘官將，給賜有差。殺牛宰馬，大餉士卒，開倉賑濟百姓， 軍民大悅。</p></div> </div>