<div class="leaf "><div class="inner justify"><p class="no-indent  ">不知雲長今在何處？」劉辟曰：「將軍且行，卻再理會。」</p><p>行到數里，一棒鼓響，前面擁出一彪人馬。當先大將，乃是張郃，大叫：「劉備快 下馬受降！」玄德方欲退後，只見山頭上紅旗麾動，一軍從山塢內擁出，為首大將，乃 高覽也。玄德兩頭無路，仰天大呼曰：「天何使我受此窘極耶！事勢至此，不如就死！ 」欲拔劍自刎。劉辟急止之曰：「容某死戰，奪路救君。」言訖，便來與高覽交鋒。戰 不三合，被高覽一刀砍於馬下。</p><p>玄德正慌，方欲自戰，高覽後軍忽然自亂，一將衝陣而來，槍起處，高覽翻身落馬 。視之，乃趙雲也。玄德大喜。雲縱馬挺槍，殺散後隊，又來前軍獨戰張郃。郃與雲戰 三十餘合，撥馬敗走。雲乘勢衝殺，卻被郃兵守住山隘，路窄不得出。</p><p class=" stretch-last-line ">正奪路間，只見雲長、關平、周倉引三百軍到。兩下夾攻，殺退張郃。各出隘口，</p></div> </div>