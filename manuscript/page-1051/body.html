<div class="leaf "><div class="inner justify"><p>第七十一回：占對山黃忠逸待勞，據漢水趙雲寡勝眾</p><p>卻說孔明分付黃忠：「你既要去，吾教法正助你。凡事計議而行。吾隨後撥人馬來 接應。」黃忠應允，和法正領本部兵去了。孔明告玄德曰：「此老將不著言語激他，雖 去不能成功。他今既去，須撥人馬前去接應。」乃喚趙雲將一枝人馬，從小路出奇兵接 應：「黃忠若勝，不必出戰；倘忠有失，即去救應。」又遣劉封，孟達：「領三千兵於 山中險要去處，多立旌旗，以壯我兵之聲勢，令敵人驚疑。」三人各自領兵去了。又差 人往下辦，授計與馬超，令他如此而行。又差嚴顏往巴西閬中守隘，替張飛，魏延，來 同取漢中。</p><p>卻說張郃與夏侯尚來見夏侯淵，說：「天蕩山已失，折了夏侯德，韓浩。今聞劉備 親自領兵來取漢中，可速奏魏王，早發精兵猛將，前來策應。」夏侯淵便差人報知曹洪 。</p></div> </div>