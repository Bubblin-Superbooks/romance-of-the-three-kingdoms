<div class="leaf "><div class="inner justify"><p class="no-indent  ">與夏侯尚交馬，只一合，生擒夏侯尚歸寨。餘皆敗走，回報夏侯淵。淵急使人到黃忠寨 ，言願將陳式來換夏侯尚。忠約定來日陣前相換。</p><p>次日，兩軍皆到山谷闊處，布成陣勢。黃忠，夏侯淵，各立馬於本陣門旗之下。黃 忠帶著夏侯尚，夏侯淵帶著陳式，各不與袍鎧，只穿蔽體薄衣。一聲鼓響，陳式，夏侯 尚，各望本陣奔回。夏侯尚比及到陣門時，被黃忠一箭，射中後心。尚帶箭而回。淵大 怒，驟馬逕取黃忠。忠正要激淵廝殺。兩將交馬，戰到二十餘合，曹營內忽然鳴金收兵 。淵慌撥馬而回，被忠乘勢殺了一陣。淵回陣問押陣官：「為　何鳴金﹖」答曰：「某 見山凹中有蜀兵旗旛數處，恐是伏兵，故急招將軍回。」</p><p class=" stretch-last-line ">淵信其說，遂堅守不出。黃忠追到定軍山下，與法正商議。正以手指曰：「定軍山 西，巍然有一座高山，四下皆是險道。此山足可下視定軍山之虛實。將軍若取得此山，</p></div> </div>