<div class="leaf "><div class="inner justify"><p class="no-indent  ">喉，此乃大任也。何為安閒乎？汝勿以等閒視之，失吾大事。切宜小心在意！」魏延大 喜，引兵而去。孔明恰纔心安，如乃喚趙雲、鄧芝分付曰：「今司馬懿出兵，與往日不 同。汝二人各引一軍出箕谷，以為疑兵。如逢魏兵，或戰、或不戰，以驚其心。吾自統 大軍，由斜谷逕取郿城：若得郿城，長安可破矣。」二人受命而去。孔明令姜維作先鋒 ，兵出斜谷。</p><p class=" stretch-last-line ">卻說馬謖、王平二人兵到街亭，看了地勢。馬謖笑曰：「丞相何故多心也？量此山 僻之處，魏兵如何敢來！」王平曰：「雖然魏兵不敢來，可就此五路總口下寨；即令軍 士伐木為柵，以圖久計。」謖曰：「當道豈是下寨之地？此處側邊一山，四面皆不相連 ，且樹木極廣，此乃天賜之險也。可就山上屯軍。」平曰：「參軍差矣：若屯兵當道， 築起城垣，賊兵總有十萬，不能偷過；今若棄此要路，屯兵於山上，倘魏兵驟至，四面</p></div> </div>