<div class="leaf "><div class="inner justify"><p>數年徒守困，空對舊山川。龍豈池中物，乘雷欲上天！</p><p>劉表見詩大怒，拔劍言曰：「誓殺此無義之徒！」行數步，猛省曰：「吾與玄德相 處許多時，不曾見他作詩，此必外人離間之計也。」遂回步入館舍，用劍尖削去此詩， 棄劍上馬。蔡瑁請曰：「軍士已點齊，可就往新野擒劉備。」表曰：「未可造次，容徐 圖之。」</p><p>蔡瑁見表遲疑不決，乃暗與蔡夫人商議，即日大會眾官於襄陽，就彼處謀之。次日 ，瑁稟表曰：「近年豐熟，合聚眾官於襄陽，以示撫慰之意。請主公一行。」表曰：「 吾近日氣疾作，實不能行。可令二子為主待客。」瑁曰：「公子年幼，恐失於禮節。」 表曰：「可往新野請玄德待客。」瑁暗喜正中其計，便差人請玄德赴襄陽。</p><p class=" stretch-last-line ">卻說玄德奔回新野，自知失言取禍，未對眾人言之。忽使者至，請赴襄陽。孫乾曰</p></div> </div>