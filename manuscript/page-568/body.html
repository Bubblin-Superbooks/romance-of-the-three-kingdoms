<div class="leaf "><div class="inner justify"><p class="no-indent  ">當先，殺人夏口，被黃祖部將甘寧一箭射死。凌操子凌統，時年方十五歲，奮力往奪父 屍而歸。權見風色不利，收軍還東吳。</p><p>卻說孫權弟孫翊為丹陽太守。翊性剛好酒，醉後嘗鞭撻士卒。丹陽督將媯覽、郡丞 戴員二人，常有殺翊之心，乃與翊從人邊洪結為心腹，共謀殺翊。時諸將縣令，皆集丹 陽。翊設宴相待。翊妻徐氏美而慧，極善卜易；是日卜一卦，其象大凶，勸翊勿出會客 。翊不從，遂與眾大會。</p><p>至晚席散，邊洪帶刀跟出門外，即抽刀砍死孫翊。媯覽、戴員乃歸罪邊洪，斬之於 市。二人乘勢擄翊家資侍妾。媯覽見徐氏美貌，乃謂之曰：「吾為汝夫報仇，汝當從我 ；不從則死。」徐氏曰：「夫死未幾，不忍便相從。可待至晦日，設祭除服，然後成親 未遲。」</p><p class=" stretch-last-line ">覽從之。徐氏乃密召孫翊心腹舊將孫高、傅嬰二人入府，泣告曰：「先夫在日，常</p></div> </div>