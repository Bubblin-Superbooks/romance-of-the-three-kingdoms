<div class="leaf "><div class="inner justify"><p class="no-indent  ">兩下萬弩齊發，將張郃并百餘個部將皆射死於木門道中。後人有詩曰：</p><p>伏弩齊飛萬點星，木門道上射雄兵。至今劍閣行人過，猶說軍師舊日名。</p><p>卻說張郃已死，隨後魏兵追到，見塞了道路，已知張郃中計。眾軍勒回馬急退。忽 聽的山頭上大叫曰：「諸葛丞相在此！」眾軍仰視，只見孔明立於火光之中，指眾軍而 言曰：「吾今日圍獵，欲射一『馬』，誤中一『獐』。汝各人安心而去，上覆仲達，早 晚必為吾所擒矣。」</p><p>魏兵回見司馬懿，細告前事。懿悲傷不已，仰天歎曰：「張雋義身死，吾之過也！ 」乃收兵回洛陽。魏主聞張郃死，揮淚歎息，令人收其屍，厚葬之。</p><p class=" stretch-last-line ">卻說孔明入漢中，欲歸成都見後主。都護李嚴妄奏後主曰：「臣已備辦軍糧，行將 運赴丞相軍前，不知丞相何故忽然班師。」後主聞奏，即命尚書費禕入漢中，見孔明，</p></div> </div>