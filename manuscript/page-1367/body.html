<div class="leaf "><div class="inner justify"><p class="no-indent  ">。」令城上亂箭射下。姜維回顧蜀兵至近，遂飛奔上邽城來。城上梁虔見了姜維，大罵 曰：「反國之賊，安敢來賺我城池！吾已知汝降蜀矣！」遂亂箭射下。姜維不能分說， 仰天長歎，兩眼淚流，撥馬望長安而走。行不數里，前至一派大樹茂林之處，一聲喊起 ，數千兵擁出；為首蜀將關興，截住去路。維人困馬乏，不能抵當，勒回馬便走。忽然 一輛小車從山坡中轉出。其人頭戴綸巾，身披鶴氅，手搖羽扇乃孔明也。孔明喚姜維曰 ：「伯約此時何尚不降？」維尋思良久，前有孔明，後有關興，又無去路，只得下馬投 降。孔明慌忙下車而迎，執維手曰：「吾自出茅廬以來，遍求賢者，欲摶授平生之學， 恨未得其人。今遇伯約，吾願足矣。」維大喜拜謝。</p><p class=" stretch-last-line ">孔明遂同姜維回寨，升帳商議取天水、上邽之計。維曰：「天水城中尹賞、梁緒， 與某至厚；當寫密書二封，射入城中，使其內亂，城可得矣。」孔明從之。姜維寫了二</p></div> </div>