<div class="leaf "><div class="inner justify"><p>且說袁紹見玄德不回，大怒，欲起兵伐之。郭圖曰：「劉備不足慮。曹操乃勁敵也 ，不可不除。劉表雖據荊州，不足為強。江東孫伯符威鎮三江，地連六郡，謀臣武士極 多，可使人結之，共攻曹操。」紹從其言，即修書遣陳震為使，來會孫策。正是：只因 河北英雄去，引出江東豪傑來。未知其事如何，且看下文分解。</p><p>第二十九回：小霸王怒斬于吉，碧眼兒坐領江東</p><p class=" stretch-last-line ">卻說孫策自霸江東，兵精糧足。建安四年，襲取廬江，敗劉勳，使虞翻馳檄豫章， 豫章太守華歆投降。自此聲勢大振，乃遣張紘往許昌上表獻捷。曹操知孫策強盛，歎曰 ：「獅兒難與爭鋒也！」遂以曹仁之女許配孫策幼弟孫匡，兩家結婚。留張紘在許昌。 孫策求為大司馬，曹操不許。策恨之，常有襲許都之心。於是吳郡太守許貢，乃暗遣使</p></div> </div>