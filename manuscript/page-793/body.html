<div class="leaf "><div class="inner justify"><p>二人共覽之次，江風浩蕩，洪波滾雪，白浪掀天。忽見波上葉小舟，行於江面上， 如行平也。玄德歎曰：「『南人駕船，北人乘馬』，信有之也。」孫權聞言自思曰：「 劉備此言，戲我不慣乘馬耳。」乃令左右牽過馬來，飛身上馬，馳驟下山，復加鞭上嶺 ，笑謂玄德曰：「南人不能乘馬乎？」玄德聞言，撩衣一躍，躍上馬背，飛走下山，復 馳騁而上。二人立馬於山坡之上，揚鞭大笑。至今此處名為「駐馬坡」。後人有詩曰： 　　馳驟龍駒氣概多，二人並轡望山河。東吳，西蜀成王霸，千古猶存駐馬坡。</p><p>當日二人並轡而回。南徐之民，無不稱賀。玄德自回館驛，與孫乾商議。乾曰：「 主公只是哀求喬國老，早早畢姻，免生別事。」次日，玄德復至喬國老宅前下馬。國老 接入，禮畢，茶罷，玄德告曰：「江左之人，多有要害劉備者，恐不能久居。」國老曰 ：「玄德寬心：吾為公告國太，令作護持。</p></div> </div>