<div class="leaf "><div class="inner justify"><p class="no-indent  ">，遂止住三軍，自飛馬遠遠望之。果見孔明坐於城樓之上，笑容可掬，傍若無人焚香操 琴。左有一童子，手捧寶劍；右有一童子，手執（上鹿下主）尾。城門內外有二十餘名 百姓，低頭洒掃，旁若無人。</p><p>懿看畢大疑，便到中軍，教後軍作前軍，前軍作後軍，望北山路而退。次子司馬昭 曰：「莫非諸葛亮無軍，故作此態？父親何便退兵？懿曰：「亮平生謹慎，不曾弄險。 今大開城門，必有埋伏。我兵若進，中其計也。汝輩豈知？宜速退。」於是兩路兵盡退 去。孔明見魏軍遠去，撫掌而笑。眾官無不駭然。乃問孔明曰：「司馬懿乃魏之名將， 今統十五萬精兵到此，見了丞相，便速退去，何也？」孔明曰：「此人料吾平生謹慎， 必不弄險；見如此模樣，疑有伏兵，所以退去。吾非行險，蓋因不得已而用之。此人必 引軍投山北小路去也。吾已令興、苞二人在彼等候。」</p></div> </div>