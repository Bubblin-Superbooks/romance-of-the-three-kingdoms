<div class="leaf "><div class="inner justify"><p>當下張飛提劍跳上吳船。周善見張飛上船，提刀來迎，被張飛手起一劍砍倒，提頭 擲於孫夫人前。夫人大驚曰：「叔叔何故無禮？」張飛曰：「嫂嫂不以俺哥哥為重，私 自歸家，這便無禮！」夫人曰：「吾母病重，甚是危急。若等你哥哥回來，須誤了我事 。若你不放我回去，我情願投江而死！」</p><p>張飛與趙雲商議：「若逼死夫人，非為臣下之道。只護著阿斗過船去罷。」乃謂夫 人曰：「俺哥哥大漢皇叔，也不辱沒嫂嫂。今日相別，若思哥哥恩義，早早回來。」說 罷，抱了阿斗，自與趙雲回船，放孫夫人五隻船去了。後人有詩讚子龍曰：昔年救主在 當陽，今日飛身向大江。船上吳兵皆膽裂，子龍英勇世無雙！又有詩讚翼德曰：長阪橋 邊怒氣騰，一聲虎嘯退曹兵。今朝江上扶危主，青史應傳萬載名。</p></div> </div>