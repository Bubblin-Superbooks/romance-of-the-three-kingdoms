<div class="leaf "><div class="inner justify"><p class="no-indent  ">答曰：「皇后有病，命求醫去。」操曰：「召得醫人何在？」順曰：「還未召至。」操 喝左右，遍搜身上，並無夾帶，放行。忽然風吹落其帽。操又喚回，取帽視之，遍觀無 物，還帽令戴。穆順雙手倒戴其帽。操心疑，令左右搜其頭髮中，搜出伏完書來。操看 時，書中言欲結連孫劉為外應。操大怒，執下穆順於密室問之，順不肯招。操連夜點甲 兵三千，圍住伏完私宅，老幼並皆拏下；搜出伏后親筆之書，隨將伏氏三族盡皆下獄。 平明使御林軍郗慮持節入宮，先收皇后璽綬。</p><p>是日帝在外殿，見郗慮引三百甲兵直入。帝問曰：「有何事？」慮曰：「奉魏公命 收皇后璽。」帝知事泄，心膽皆碎。慮至後宮，伏后方起。慮便喚管璽綬人索取玉璽而 出。伏后情知事發，便於殿後椒房內夾壁中藏躲。</p><p class=" stretch-last-line ">少頃，尚書令華歆引五百兵入到後殿，問宮人：「伏后何在？」宮人皆推不知。歆</p></div> </div>