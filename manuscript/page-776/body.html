<div class="leaf "><div class="inner justify"><p class="no-indent  ">，忠方出降，求葬韓玄屍首於長沙之東。後人有詩讚黃忠曰：</p><p>將軍氣概與天參，白髮猶然困漢南。至死甘心無怨望，臨降低首尚懷慚。寶刀燦雪 彰神勇，鐵騎臨風憶戰酣。千古高名應不泯，長隨孤月照湘潭。</p><p>玄德待黃忠甚厚。雲長引魏延來見，孔明喝令刀斧手推出斬之。玄德驚問孔明曰： 「魏延乃有功無罪之人，軍師何故欲殺之？」孔明曰：「食其祿而殺其主，是不忠也； 居其土而獻其地，是不義也。吾觀魏延腦後有反骨，久後必反，故先斬之，以絕禍根。 」玄德曰：「若殺此人，恐降者人人自危；望軍師恕之。」孔明指魏延曰：「吾今饒汝 性命。汝可盡忠報主，勿生異心，若生異心，我好歹取汝首級。」</p><p class=" stretch-last-line ">魏延喏喏連聲而退。黃忠薦劉表姪劉磐，——現在攸縣閒居。——玄德取回，教掌</p></div> </div>