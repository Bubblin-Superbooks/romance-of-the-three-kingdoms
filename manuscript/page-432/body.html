<div class="leaf "><div class="inner justify"><p class="no-indent  ">「我等是許貢家客，特來為主人報仇！」策別無器械，只以弓拒之，且拒且走。二人死 戰不退。策身被數鎗，馬亦帶傷。</p><p>正危急之時，程普引數人至。孫策大叫：「殺賊！」程普引眾齊上，將許貢家客砍 為肉泥。看孫策時，血流滿面，被傷至重；乃以刀割袍，裹其傷處，救回吳會養病。後 人有詩贊許家三客曰：</p><p>孫郎智勇冠江湄，射獵山中受困危。許客三人能死義，殺身豫讓未為奇。</p><p>卻說孫策受傷而回，使人尋請華佗醫治。不想華佗已往中原去了，止有徒弟在吳， 命其治療。其徒曰：「箭頭有藥，毒已入骨。須靜養百日，方可無虞。若怒氣衝激，其 瘡難治。」</p><p class=" stretch-last-line ">孫策為人最是性急，恨不得即日便愈。將息到二十餘日，忽聞張紘有使者自許昌回 ，策喚問之。使者曰：「曹操甚懼主公；其帳下謀士，亦俱敬服；惟有郭嘉不服。」策</p></div> </div>