<div class="leaf "><div class="inner justify"><p class="no-indent stretch-last-line ">之命，恐老將軍有失，特引五千兵前來接應。卻纔陣上逢著魏將董禧，被吾一刀斬之， 梟道在此。丞相隨後便到也。」雲曰：「二將軍已建奇功，不趁今日擒住夏侯楙，以定 大事？」張苞聞言，遂引兵去了。興曰：「我也幹功去。」亦引兵去了。雲回顧左右曰 ：「他兩個是吾子姪輩，尚且爭先幹功；吾乃國家上將，朝廷舊臣，反不如此小輩耶？ 吾當捨老命以報先帝之恩！」於是引兵來捉夏侯楙。當夜三路兵夾攻，大破魏軍一陣。 鄧芝引兵接應，殺得屍橫遍野，血流成河。夏侯楙乃無謀之人，更兼年幼，不曾經戰； 見軍大亂，遂引帳下驍將百餘人，望南安郡而走。眾軍因見無主，盡皆逃竄。興、苞二 將，聞夏侯楙望南安郡去了，連夜趕來。楙走入城中，緊閉城門，驅兵守禦。興、苞二 人趕到，將城圍住；趙雲隨後也到：三面攻打。少時，鄧芝亦引兵到。一連圍了十日，</p></div> </div>