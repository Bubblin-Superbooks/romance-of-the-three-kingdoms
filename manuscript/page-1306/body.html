<div class="leaf "><div class="inner justify"><p class="no-indent stretch-last-line ">子引王平等一起啞軍，來到溪邊，汲水飲之；隨即吐出惡涎，便能言語。童子大引眾軍 到萬安溪中沐浴。隱者於庵中進柏子茶、松花菜，以待孔明。隱者告曰：「此間蠻洞多 毒蛇惡蝎，柳花飄入溪泉之間，水不可飲；但掘地為泉，汲水飲之方可。」孔明求「薤 葉芸香」，隱者令眾軍儘意採取：「各人口含一葉，自然瘴氣不侵。」孔明拜求隱者姓 名。隱者笑曰：「某乃孟獲之兄孟節是也。」孔明愕然。隱者又曰：「丞相休疑，容伸 片言：某一父母所生三人：長即老夫孟節，次獲，又次孟優。父母皆亡。二弟強惡，不 歸王化。某屢諫不從，故更名改姓，隱居於此。今辱弟造反，又勞丞相深入不毛之地， 如此困苦，孟節合該萬死：故先於丞相之前請罪。」孔明歎曰：「方信盜跖、柳下惠之 事，今亦有之。」遂與孟節曰：「吾申奏天子，立公為王，可乎？」節曰：「為嫌功名</p></div> </div>