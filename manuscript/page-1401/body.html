<div class="leaf "><div class="inner justify"><p class="no-indent  ">中反間之計，悔之無及！今達造反，非卿等制之，兩京休矣。」懿奏曰：「臣聞申儀密 告反情，意欲表奏陛下，恐往復遲滯，故不待聖旨，星夜而去。若待奏聞，則中諸葛亮 之計也。」言罷，將孔明回孟達密書奉上。叡看畢，大喜曰：「卿之學識，過於孫、吳 矣！」賜金鉞斧一對，後遇機密重事，不必奏聞，便宜行事。就令司馬懿出關破蜀。懿 奏曰：「臣舉一大將，可為先鋒。」叡曰：「卿舉何人？」懿曰：「右將軍張郃，可當 此任。」叡笑曰：「朕正欲用之。」遂命張郃為前部先鋒，隨司馬懿離長安來破蜀兵。 正是：既有謀臣能用智，又求猛將助施威。未知勝負如何，且看下文分解。</p><p>第九十五回：馬謖拒諫失街亭，武侯彈琴退仲達</p><p class=" stretch-last-line ">卻說魏主曹叡令張郃為先鋒，與司馬懿一同征進；一面令辛毗、孫禮二人領兵五萬</p></div> </div>