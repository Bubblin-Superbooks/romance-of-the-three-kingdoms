<div class="leaf "><div class="inner justify"><p class="no-indent  ">於是孔明廢之為庶人,徙之汶山。及聞孔明亡,乃垂泣曰：「吾終為左衽矣！」李嚴聞之 ,亦大哭病亡。蓋嚴嘗望孔明復收己,得自補前過;度孔明死後,人不能用之故也。後元微 之有贊孔明詩曰：</p><p>撥亂扶危主,慇懃受託孤。英才過管樂,妙策勝孫吳。凜凜出師表,堂堂八陣圖。如
公存盛德,應歎古今無！
 是夜,天愁地慘,月色無光,孔明奄然歸天。姜維、楊儀遵孔明遺命,不敢舉哀,依法
成殮,安置龕中,令心腹將卒三百人守護;隨傳密令,使魏延斷後,各處營寨一一退去。
　　卻說司馬懿夜觀天文,見一大星,赤色,光芒有角,自東北方流於西南方,墜於蜀營內, 三投再起,隱隱有聲。懿驚喜曰：「孔明死矣！」即傳令起大兵追之。方出轅門,忽又疑 慮曰：「孔明善會六丁六甲之法,今見我久不出戰,故以此術詐死,誘我出耳。今若追之, 必中其計。」遂復勒馬回寨不出,只令夏侯霸暗引數十騎,往五丈原山僻哨探消息。</p></div> </div>