<div class="leaf "><div class="inner justify"><p class="no-indent  ">所知之。」二人乃不復言。</p><p>一日，關、張不在，玄德正在後園澆菜，許褚、張遼引數十人入園中曰：「丞相有 命，請使君便行。」玄德驚問曰：「有甚緊事？」許褚曰：「不知。只教我來相請。」 玄德只得隨二人入府見操。操笑曰：「在家做得好大事！」諕得玄德面如土色。操執玄 德手，直至後園曰：「玄德學圃不易。」玄德方纔放心，答曰：「無事消遣耳。」操曰 ：「適見枝頭梅子青青，忽感去年征張繡時，道上缺水，將士皆渴。吾心生一計，以鞭 虛指曰：『前面有梅林。』軍士聞之，口皆生唾，由是不渴。今見此梅，不可不賞。又 值煮酒正熟，故邀使君小亭一會。」玄德心神方定，隨至小亭，已設樽俎：盤置青梅， 一樽煮酒。二人對坐，開懷暢飲。</p><p class=" stretch-last-line ">酒至半酣，忽陰雲漠漠，驟雨將至。從人遙指天外龍挂，操與玄德欄觀之。操日：</p></div> </div>