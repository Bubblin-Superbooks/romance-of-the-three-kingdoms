<div class="leaf "><div class="inner justify"><p class="no-indent  ">臣子，若盡如雲長，何憂不太平哉！」玄德恐是曹操使他來試探，乃佯言曰：「曹丞相 治國，為何憂不太平？」承變色而起曰：「公乃漢朝皇叔，故剖肝瀝膽以相告，公何詐 也？」玄德曰：「恐國舅有詐，故相試耳。」</p><p>於是董承取衣帶詔令觀之。玄德不勝悲憤。又將義狀出示，上止有六位：一，車騎 將軍董承；二，工部侍郎王子服；三，長水校尉种輯；四，議郎吳碩；五，昭信將軍吳 子蘭；六，西涼太守馬騰。玄德曰：「公既奉詔討賊，備敢不犬馬之勞。」承拜謝，便 請書名。玄德亦書「左將軍劉備」，押了字，付承收訖。承曰：「尚容再請三人，共聚 十義，以圖國賊。」玄德曰：「切宜緩緩而行，不可輕洩。」</p><p class=" stretch-last-line ">共議到五更，相別去了。玄德也防曹操謀害，就下處後園種菜，親自澆灌，以韜晦 之計。關、張曰：「兄不留心天下大事，而學小人之事，何也？」玄德曰：「此非二弟</p></div> </div>