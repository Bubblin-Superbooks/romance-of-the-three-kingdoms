<div class="leaf "><div class="inner justify"><p class="no-indent  ">良禽相木而棲，賢臣擇主而事。』前諫劉益州者，以盡人臣之心；既不能用，知必敗矣 。今將軍仁德布於蜀中，知事必成，故來歸耳。」玄德曰﹕「先生此來，必有益於劉備 。」恢曰；「今聞馬超在進退兩難之際。恢昔在隴西，與彼有一面之交，願往說馬超歸 降，若何？」孔明曰：「正欲得一人替吾一往。願聞公之說詞。」</p><p>李恢於孔明耳畔陳說如此如此。孔明大喜，既時遣行。恢行至超寨，先使人通名姓 。馬超曰；「吾知李恢乃辯士，今必來說我。」先喚二十刀斧手伏於帳下，囑曰：「今 汝砍，既砍為肉醬！」</p><p class=" stretch-last-line ">須臾，李恢昂然而入。馬超端坐於帳中不動，叱李恢曰：「汝來為何？」恢曰：「 特來說客。」超曰：「吾匣中寶劍新磨。汝試言之。其言不通，便請試劍！」恢笑曰； 「將軍之禍不遠矣！但恐新磿之劍，不能試吾之頭，將欲自試也！」超曰：「吾有何禍</p></div> </div>