<div class="leaf "><div class="inner justify"><p>時蜀將王含守樂城，蔣斌守漢城，見魏兵勢大，不敢出戰，只閉門自守。鍾會下令 曰：「兵貴神速，不可少停。」乃令前軍李輔圍樂城，護軍荀愷圍漢城，自引大軍取陽 平關。守關蜀將傅僉與副將蔣舒商議戰守之策：舒曰：「魏兵甚眾，勢不可當；不如堅 守為上。」僉曰：「不然。魏兵遠來，必然疲乏，雖多不足懼。我等若不下關戰時，漢 ，樂二城休矣。」蔣舒默然不答。</p><p>忽報魏兵大隊已至關前，蔣，傅二人至關上視之。鍾會揚鞭大叫：「吾今統十萬之 眾到此，如早早出降，各依品級陞用；如執迷不降，打破關隘，玉石俱焚！」傅僉大怒 ，令蔣舒把關，自引三千兵殺下關來。鍾會便走，魏兵盡退。僉乘勢追之，魏兵復合。 僉欲退入關時，關上已豎起魏家旗號。只見蔣舒叫曰：「吾已降了魏也！」</p><p class=" stretch-last-line ">僉大怒，厲聲罵曰：「忘恩背義之賊，有何面目見天子乎！」撥回馬復與魏兵接戰</p></div> </div>