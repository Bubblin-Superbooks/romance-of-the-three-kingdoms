<div class="leaf "><div class="inner justify"><p class="no-indent  ">，只見伯奢驢鞍前　懸酒二瓶，手攜果菜而來，叫曰：「賢姪與使君何故便去？」操曰 ：「被罪之人，不敢久住。」伯奢曰：「吾已分付家人宰一豬相款，賢姪、使君何憎一 宿？速請轉騎。」</p><p>操不顧，策馬便行。行不數步，忽拔劍復回，叫伯奢曰：「此來者何人？」伯奢回 頭看時，操揮劍砍伯奢於驢下。宮大驚曰：「適纔誤耳，今何為也？」操曰：「伯奢到 家，見殺死多人，安肯干休？若率眾來追，必遭其禍矣。」宮曰：「知而故殺，大不義 也！」操曰：「寧教我負天下人，休教天下人負我。」陳宮默然。</p><p>當夜行數里，月明中敲開客店門投宿。喂飽了馬，曹操先睡。陳宮尋思：「我將謂 曹操是好人，棄官跟他；原來是個狠心之徒！今日留之，必為後患。」便欲拔劍來殺曹 操。正是：設心狠毒非良士，操卓原來一路人。畢竟曹操性命如何，且聽下文分解。</p></div> </div>