<div class="leaf "><div class="inner justify"><p>當夜行數里，月明中敲開客店門投宿。喂飽了馬，曹操先睡。陳宮尋思：「我將謂 曹操是好人，棄官跟他；原來是個狠心之徒！今日留之，必為後患。」便欲拔劍來殺曹 操。正是：設心狠毒非良士，操卓原來一路人。畢竟曹操性命如何，且聽下文分解。</p><p>第五回：發矯詔諸鎮應曹公，破關兵三英戰呂布</p><p>卻說陳宮正欲下手殺曹操，忽轉念曰：「我為國家跟他到此，殺之不義。不若棄而 他往。」插劍上馬，不等天明，自投東郡去了。操覺，不見陳宮，尋思：「此人見我說 了這兩句，疑我不仁，棄我而去；吾當急行，不可久留。」遂連夜到陳留，尋見父親， 備說前事；欲散家資，招募義兵。父言：「資少恐不成事。此間有孝廉衛弘，疏財仗義 ，其家巨富；若得相助，事可圖矣。」</p><p class=" stretch-last-line ">操置酒張筵，拜請衛弘到家，告曰：「今漢室無主，董卓專權，欺君害民，天下切</p></div> </div>