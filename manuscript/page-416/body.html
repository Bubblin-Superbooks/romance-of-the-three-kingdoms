<div class="leaf "><div class="inner justify"><p class="no-indent  ">前。關公問其姓名。告曰：「某姓裴，名元紹。自張角死後，一向無主，嘯聚山林，權 於此處藏伏。今早這廝來報：有一客人，騎一匹千里馬，在我家投宿。特邀某來劫奪此 馬。不想卻遇將軍。」郭常之子拜伏乞命。關公曰：「吾看汝父之面，饒你性命！」</p><p>郭子抱頭鼠竄而去。公謂元紹曰：「汝不識吾面，何以知吾名？」元紹曰：「離此 二十里有一臥牛山。山上有一關西人，姓周，名倉，兩臂有千斤之力。面孔虯髯，形容 甚偉。原在黃巾張寶部下為將，張寶死，嘯聚山林。他多曾與某說將軍盛名，恨無門路 相見。」關公曰：「綠林中非豪傑托足之處。公等今後可各去邪歸正，勿自陷其身。」 元紹拜謝。</p><p class=" stretch-last-line ">正說話間，遙望一彪人馬來到。元紹曰：「此必周倉也。」關公乃立馬待之。果見 一人，黑面長身，持槍乘馬，引眾而至；見了關公，驚喜曰：「此關將軍也！」疾忙下</p></div> </div>