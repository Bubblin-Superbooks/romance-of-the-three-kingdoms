<div class="leaf "><div class="inner justify"><p class="no-indent  ">「臣弟久事陛下，臣故不避，斧銊，特來奏荊州之事。前者，關公在荊州時，侯數次求 親，關公不允。後關公取襄陽，曹操屢次致書吳侯，使襲荊州；吳侯本不肯許，因呂蒙 與關公不睦，故擅自興兵，誤成大事。今吳侯悔之不及。此乃呂蒙之罪，非吳侯之過也 。今呂蒙已死，冤讎已息。孫夫人一向思歸。今吳侯令臣為使，願送歸夫人，縛還降將 ，並將荊州仍舊交還，永結盟好，共滅曹丕，以正篡逆之罪。」</p><p class=" stretch-last-line ">先主怒曰：「汝東吳害了朕弟，今日敢以巧言來說乎！」謹曰：「臣請以輕重大小 之事，與陛下論之。陛下乃漢朝皇叔，今漢帝已被曹丕篡奪，不思剿除，卻為異姓之親 ，而屈萬乘之尊，是捨大義而就小義也。中原乃海內之地，兩都皆大漢創業之方，陛下 不取，而但爭荊州，是棄重而取輕也。天下皆知陛下即位，必興漢室，恢復山河；今陛</p></div> </div>