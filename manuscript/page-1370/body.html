<div class="leaf "><div class="inner justify"><p class="no-indent  ">命郭淮為副都督，王朗為軍師；朗時年已七十六歲矣。選撥東西二京軍馬二十萬與曹真 。真命宗弟曹遵為先鋒，又命盪寇將軍朱讚為副先鋒。時年十一月出師，魏主曹叡親自 送出西門之方回。</p><p>曹真領大軍來到長安，過渭水之西下寨。真與王朗、郭淮共議退兵之策。朗曰：「 來日可嚴整隊伍，大展旌旗。老夫自出，只用一席話，管教諸葛亮拱手而降，蜀兵不戰 自退。」真大喜，是夜傳令：來日四更造飯，平明務要隊伍整齊，人馬威儀，旌旗鼓角 ，各按次序。當時使人先下戰書。次日，兩軍相迎，列成陣勢於祁山之前。蜀軍見魏兵 甚是雄壯，與夏侯楙大不相同。</p><p class=" stretch-last-line ">三軍鼓角己罷，司徒王朗乘馬而出。上首乃都督曹真，下首乃副都督郭淮：兩個先 鋒壓住陣角。探子馬出軍前，大叫曰：「請對陣主將答話！」只見蜀兵門旗開處，關興 、張苞，分左右而出，立馬於兩邊；次後一隊隊驍將分列；門旗影下，中央一輛四輪車</p></div> </div>