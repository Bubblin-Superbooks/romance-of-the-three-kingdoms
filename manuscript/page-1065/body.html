<div class="leaf "><div class="inner justify"><p class="no-indent  ">兵勝之。」玄德曰：「今操退守陽平關，其勢已孤，先生將何策以退之？」孔明曰：「 亮已算定了。」便差張飛，魏延，分兵兩路去截曹操糧道，令黃忠，趙雲，分兵兩路去 放火燒山。四路軍將，各引鄉導官軍去了。</p><p>卻說曹操退守陽平關，令軍哨探。回報曰：「今蜀兵將遠近小路，盡皆塞斷；砍柴 去處，盡放火燒絕；不知兵在何處。」</p><p>操正疑惑間，又報張飛，魏延，分兵劫糧。操問曰：「誰敢敵張飛？」許褚曰：「 某願往！」操令許褚引一千精兵，去陽平關路上護接糧草。解糧官接著，喜曰：「若非 將軍到此，糧不得到陽平矣。」遂將車上的酒肉，獻與許褚。褚痛飲，不覺大醉，便乘 酒興，催糧車行。解糧官曰：「日已暮矣，前褒州之地，山勢險惡，未可過去。」褚曰 ：「吾有萬夫之勇，豈懼他人哉！今夜乘著月色，正好使糧車行走。」</p></div> </div>