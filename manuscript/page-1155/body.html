<div class="leaf "><div class="inner justify"><p class="no-indent  ">引軍至臨淄城。臨淄守將攔阻，褚立斬之，直入城中，無一人敢當鋒銳，逕到府堂。只 見曹植與丁儀、丁廙等盡皆醉倒。褚皆縛之，載於車上，并將府下大小屬官，盡行拿解 鄴郡，聽候曹丕發落。丕下令，先將丁儀、丁廙等盡皆誅戮。丁儀字正禮，丁廙字敬禮 ，沛國人，乃一時文士；及其被殺，人多惜之。</p><p>卻說曹丕之母卞氏，聽得曹熊縊死，心甚悲傷；忽又聞曹植被擒，其黨丁儀等已殺 ，大驚。急出殿，召曹丕相見。丕見母出殿，慌來拜謁。卞氏哭謂丕曰：「汝弟植平生 嗜酒疏狂，蓋因自恃胸中之才，故爾放縱。汝可念同胞之情，存其性命。吾至九泉亦瞑 目也。」丕曰：「兒亦深愛其才，安肯害他？今正欲戒其性耳。母親勿憂。」</p><p class=" stretch-last-line ">卞氏洒淚而入。丕出偏殿，召曹植入見。華歆問曰：「適來莫非太后勸殿下勿殺子 建乎？」丕曰：「然。」歆曰：「子建懷才抱智，終非池中物；若不早除，必為後患。</p></div> </div>