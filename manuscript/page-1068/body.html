<div class="leaf "><div class="inner justify"><p>操見彰至，大喜曰：「我黃鬚兒來，破劉備必矣！」遂勒兵復回，於斜谷界口安營 。有人報玄德，言曹彰到。玄德問曰：「誰敢去戰曹彰？」劉封曰：「某願往。」孟達 又說要去。玄德曰：「汝二人同去，看誰成功。」各引兵五千來迎。劉封在先，孟達在 後。曹彰出馬與封交戰，只三合，封大敗而回。孟達引兵前進，方欲交鋒，只見曹兵大 亂。</p><p>原來馬超，吳蘭，兩軍殺來，曹兵驚動。孟達引兵夾攻。馬超士卒，蓄銳日久，到 此耀武揚威，勢不可當。曹兵敗走。曹彰正遇吳蘭，兩個交鋒，不數合，曹彰一戟刺吳 蘭於馬下。三軍混戰。操收兵於斜谷界口紮住。操屯兵日久，欲要進兵，又被馬超拒守 ；欲收兵回，又恐被蜀兵恥笑；心中猶豫不決。適庖官進雞湯。操見碗中有雞肋，因而 有感於懷。</p><p class=" stretch-last-line ">正沈吟間，夏侯惇入帳，稟請夜間口號。操隨口曰：「雞肋！雞肋！」惇傳令眾官</p></div> </div>