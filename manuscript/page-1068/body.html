<div class="leaf "><div class="inner justify"><p class="no-indent  ">右出。兩下夾攻，徐晃大敗。軍士逼入漢水，死者無數。晃死戰得脫，回營責王平曰： 「汝見吾軍勢將危，如何不救？」平曰：「我若來救，此寨亦不能保。我曾諫公休去， 公不肯聽，以致此敗。」</p><p>晃大怒，欲殺王平。平當夜引本部軍就營中放起火來，曹兵大亂，徐晃棄營而走。 王平渡漢水來投趙雲。雲引見玄德。王平盡言漢水地理。玄德大喜曰：「孤得王子均， 取漢中無疑矣。」遂命王平為偏將軍，領鄉導使。</p><p>卻說徐晃逃回見操，說王平反去降劉備矣。操大怒，親統大軍來奪漢水寨柵。趙雲 恐孤軍難立，遂退於漢水之西。兩軍隔水相拒。玄德與孔明來觀形勢。孔明見漢水上流 頭，有一帶土山，可伏千餘人；乃回到營中。喚趙雲吩咐：「汝可引五百人，皆帶鼓角 ，伏於土山之下；或半夜，或黃昏，只聽我營中砲響，砲響一番，擂鼓一番，只不要出 戰。」</p></div> </div>