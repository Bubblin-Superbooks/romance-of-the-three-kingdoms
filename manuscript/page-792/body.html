<div class="leaf "><div class="inner justify"><p>少頃，孫權入後堂見母親。國太搥胸大哭。權曰：「母親何故煩惱？」國太曰：「 你直如此將我看承得如無物！我姐姐臨危之時，分付你甚麼話來？」孫權失驚曰：「母 親有話明說，何苦如此？」國太曰：「男大須婚，女大須嫁，古今常理。我為你母親， 事當稟命於我。你招劉玄德為婿，如何瞞我？女兒須是我的！」</p><p>權吃了一驚，問曰：「那裏得這話來？」國太曰：「若要不知，除非莫為。滿城百 姓，那一個不知？你倒瞞我！」喬國老曰：「老夫已知多日了，今特來賀喜。」權曰： 「非也。此是周瑜之計。因要取荊州，故將此為名，賺劉備來拘囚在此，要他把荊州來 換；若其不從，先斬劉備。此是計策，非實意也。」</p><p class=" stretch-last-line ">國太大怒，罵周瑜曰：「汝做六郡八十一州大都督，直恁無條計策去取荊州，卻將 我女兒為名，使美人計！殺了劉備，我女便是望門寡，將來再怎的說親？須誤了我女兒</p></div> </div>