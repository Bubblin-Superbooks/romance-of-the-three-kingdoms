<div class="leaf "><div class="inner justify"><p class="no-indent  ">脫身逕奔陽平關來。城上人開門放入姜維。司馬師也來搶關，兩邊伏弩齊發，一弩發十 矢，乃武侯臨終時所遺『連弩』之法也。正是：難支此日三軍敗，獨賴當年十矢傳。未 知司馬師性命如何，且看下文分解。</p><p>第一○八回：丁奉雪中奮短兵，孫峻席間施密計</p><p>卻說姜維正走，遇著司馬師引兵攔截。原來姜維取雍州之時，郭淮飛報入朝。魏主 與司馬懿商議停當。懿遣長子司馬師引兵五萬，前來雍州助戰。師聽知郭淮敵退蜀兵， 師料蜀兵勢弱，就來半路擊之；直趕到陽平關，卻被姜維用武侯所傳連弩法，於兩邊暗 伏連弩百餘張，一弩發十矢，皆是藥箭。兩邊弩箭齊發，前軍連人帶馬射死不知其數。 司馬師於亂軍之中，逃命而回。</p><p class=" stretch-last-line ">卻說麴山城中，蜀將句安見援兵不至，乃開門降魏。姜維折兵數萬，領敗兵回漢中</p></div> </div>