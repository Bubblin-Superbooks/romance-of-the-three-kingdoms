<div class="leaf "><div class="inner justify"><p class="no-indent  ">出，卻佯作追趕之狀。侯成到曹操寨，獻上馬匹，備言宋憲、魏續插白旗為號，準備獻 門。曹操聞此信，便押榜數十張射入城去。其榜曰：</p><p>大將軍曹，特奉明詔，征伐呂布。如有抗拒大軍者，破城之日，滿門誅戳。上至將 校，下至庶民，有能擒呂布來獻，或獻其首級者，重加官賞。為此榜諭，各宜知悉。</p><p>次日平明，城外喊聲震地。呂布大驚，提戟上城，各門點視，責罵魏續走透侯成， 失了戰馬，欲待治罪。城下曹兵望見城上白旗，竭力攻城，布只得親自抵敵。從平明直 打到日中，曹兵稍退。布少憩門樓，不覺睡著在椅上。宋憲趕退左右，先盜其畫戟，便 與魏續一齊動手，將呂布繩纏索綁，緊緊縛住。</p><p class=" stretch-last-line ">布從睡夢中驚醒，急喚左右，卻都被二人殺散，把白旗一招，曹兵齊至城下。魏續 大叫：「已生擒呂布矣！」夏侯淵尚未信。宋憲在擲下呂布畫戟來，大開城門，曹兵一</p></div> </div>