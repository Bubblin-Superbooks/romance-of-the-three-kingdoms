<div class="leaf "><div class="inner justify"><p class="no-indent  ">！」重賞來人，一面收拾起兵。劉曄曰：「布雖無謀，陳宮多計。只恐其中有詐，不可 不防。明公欲去，當分三軍為三隊：兩隊伏城外接應，一隊入城方可。」</p><p>操從其言，分軍三隊，來至濮陽城下。操先往觀之，見城上遍豎旗旛，西門角上， 有一「義」字白旗，心中暗喜。是日午牌，城門開處，兩員將引軍出戰：前軍侯成，後 軍高順。操即使典韋出馬，直取侯成。侯成抵敵不過，回馬望城中走。韋趕到弔橋邊， 高順亦攔擋不住，都退入城中去了。數內有軍人乘勢混過陣來見操，說是田氏之使，呈 上密書。約云：「今夜初更時分，城上鳴鑼為號，便可進兵。某當獻門。」操撥夏侯惇 引軍在左，曹洪引軍在右，自己引夏侯淵，李典，樂進，典韋四將，率兵入城。李典曰 ：「主公且在城外，容某等先入城去。」操喝曰：「我不自往，誰肯向前！」遂當先領 兵直入。</p></div> </div>