<div class="leaf "><div class="inner justify"><p class="no-indent  ">無用矣。」公曰：「用何物治之？」佗曰：「某自有治法。但恐君侯懼耳。」公笑曰： 「吾視死如歸，有何懼哉？」佗曰：「當於靜處立一標柱，上釘大環，請君侯將臂穿於 環中，以繩繫之，然後以被蒙其首。吾用尖刀割開皮肉，直至於骨，刮去骨上箭毒，用 藥敷之，以線縫其口，方可無事。但恐君侯懼耳。」公笑曰：「如此容易，何用柱環？ 」令設酒席相待。</p><p>公飲數盃酒畢，一面仍與馬良弈棋，伸臂令佗割之。佗取尖刀在手，令一小校，捧 一大盆於臂下接血。佗曰：「某便下手，君侯勿驚。」公曰：「任汝醫治。吾豈比世間 俗子，懼痛者耶？」佗乃下刀割開皮肉，直至於骨，骨上已青；佗用刀刮骨，悉悉有聲 。帳上帳下見者皆掩面失色。公飲酒食肉，談笑弈棋，全無痛苦之色。</p><p class=" stretch-last-line ">須臾，血流盈盈。佗刮盡其毒，敷上藥，以線縫之。公大笑而起，謂眾將曰：「此</p></div> </div>