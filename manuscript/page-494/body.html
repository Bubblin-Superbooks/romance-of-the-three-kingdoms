<div class="leaf "><div class="inner justify"><p class="no-indent  ">不能保全妾家，願獻甄氏為世子執箕帚。」操教喚出甄氏拜於前。操視之曰：「真吾兒 婦也！」遂令曹丕納之。</p><p>操既定冀州，親往袁紹墓下設祭，再拜而哭甚哀，顧謂眾將曰：「昔日吾與本初共 起兵時，本初問我曰：『若事不濟，方面何所可據？』吾問之曰：『足下意欲若何？』 本初曰：『吾南據河北，阻燕代，兼沙漠之眾，南向以爭天下，庶可以濟乎？』吾答曰 ：『吾任天下之智力，以道御之，無所不可。』此言如昨，而今本初已喪，吾不能不為 流涕也！」眾皆歎息。操以金帛糧米賜紹妻劉氏。乃下令曰：「河北居民遭兵革之難， 盡免今年租賦。」一面寫表申奏朝廷；操自領冀州牧。</p><p class=" stretch-last-line ">一日，許褚走馬入東門，正迎許攸。攸喚褚曰：「汝等無我，安能出入此門乎？」 褚怒曰：「吾等千生萬死，身冒血戰，奪得城池，汝安敢誇口！」攸罵曰：「汝等皆匹</p></div> </div>