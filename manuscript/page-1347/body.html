<div class="leaf "><div class="inner justify"><p class="no-indent  ">孔明。正是：欲秉白旄麾將士，卻教黃吻掌兵權。未知勝負如何，且看下文分解。</p><p>第九十二回：趙子龍力斬五將，諸葛亮智取三城</p><p class=" stretch-last-line ">卻說孔明率兵前至沔縣，經過馬超墳墓，乃令其弟馬岱挂孝，孔明親自祭之。祭畢 ，回到寨中，商議進兵。忽哨馬報道：「魏主曹叡遣駙馬夏侯楙，調關中諸路軍馬，前 來拒敵。」魏延上帳獻策曰：「夏侯楙乃膏粱子弟，懦弱無謀。延願得精兵五千，取路 出褒中，循秦嶺以東，當子午谷而投北，不過十日，可到長安。夏侯楙若聞某驟至，必 然棄城望邸閣橫門而走。某卻從東方而來，丞相可大驅士馬，自斜谷而進：如此行之， 則咸陽以西，一舉可定也。」孔明笑曰：「此非萬全之計也：汝欺中原無好人物，倘有 人進言，於山僻中以兵截殺，非惟五千人受害，亦大傷銳氣。決不可用。」魏延又曰： 「丞相兵從大路進言，彼必盡起關中之兵，於路迎敵；則曠日持久，何時而得中原？」</p></div> </div>