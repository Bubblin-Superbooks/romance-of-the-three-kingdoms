<div class="leaf "><div class="inner justify"><p class="no-indent  ">，我皆未往報喪，若彼興兵問罪，荊、襄危矣。巽有一計，可使荊、襄之民，安如泰山 ，又可保全主公名爵。」琮曰：「計將安出？」巽曰：「不如將荊、襄九郡，獻與曹操 。操必重待主公也。」</p><p>琮叱曰：「是何言也！孤受先君之基業，坐尚未穩，豈可便棄之他人？」蒯越曰： 「傅公悌之言是也。夫逆順有大體，強弱有定勢。今曹操南征北討，以朝廷為名，主公 拒之，其名不順。且主公新立，外患未寧，內憂將作。荊、襄之民，聞曹兵至，未戰而 膽先寒，安能與之敵哉？」琮曰：「諸公之言，非我不從；但以先君之業，一旦棄與他 人，恐貽笑於天下耳。」</p><p class=" stretch-last-line ">言未已，一人昂然而進曰：「傅公悌、蒯異度之言甚善，何不從之？」眾視之，乃 山陽高平人，姓王，名粲，字仲宣。粲容貌廋弱，身材短小；幼時往見中郎蔡邕。時邕</p></div> </div>