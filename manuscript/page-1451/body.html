<div class="leaf "><div class="inner justify"><p class="no-indent  ">其意，故假作興兵之勢以應之，實是坐觀成敗耳。陛下不必防吳，只須防蜀」。叡曰： 「卿真高見！」遂封懿為大都督，總攝隴西諸路軍馬，令近臣取曹真總兵將印來。懿曰 ：「臣自去取之。」遂辭帝出朝，逕到曹真府下，先令人入府報知，懿方進見。</p><p class=" stretch-last-line ">問病畢，懿曰：「東吳、西蜀會合興兵入寇，今孔明又出祁山下寨，明公知之乎？ 」真驚訝曰：「吾家人知我病重，不令我知之。似此國家危急，何不拜仲達為都督，以 退蜀兵耶？」懿曰：「某才薄智淺，不稱其職。」真曰：「取印與仲達。」懿曰：「都 督少慮。某願助一臂之力，只不敢受此印也。」真躍起曰：「如仲達不領此任，中國危 矣！吾當抱病見天子以保之！」懿曰：「天子已有恩命，但懿不敢受耳。」真大喜曰： 「仲達今領此任，可退蜀兵。」懿見真再三讓印，遂受之，辭了魏主，引兵往長安來與</p></div> </div>