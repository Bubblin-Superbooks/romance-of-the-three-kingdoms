<div class="leaf "><div class="inner justify"><p class="no-indent  ">松與劉備同謀，欲獻西川。劉璋大怒曰：「吾平日未嘗薄待他，何故欲謀反！」遂下令 捉張松全家，盡斬於市。後人有詩歎曰：一覽無遣自古稀，誰知書信洩天機。未觀玄德 興王業，先向成都血染衣。</p><p>劉璋既斬張松，聚集文武商議曰：「劉備欲奪吾基業，當如之何？」黃權曰：「事 不宜遲。即便差人告報各處關隘，添兵守把，不許放荊州一人一騎入關。」璋從其言， 星夜馳檄各關去訖。</p><p>卻說玄德提兵回涪城，先令人報上涪水關，請楊懷，高沛出關相別。楊高二將聞報 ，商議曰：「玄德此回若何？」高沛曰：「玄德合死。我等各藏利刃在身，就送行處刺 之，以絕吾主之患。」楊懷曰：「此計大妙。」二人只帶隨行二百人，出關送行，其餘 並留在關上，玄德大軍盡發。前至涪水之上，龐統在馬上謂玄德曰：「楊懷，高沛，若 欣然而來，可提防之；若彼不來，便起兵逕取其關，不可遲緩。」</p></div> </div>