<div class="leaf "><div class="inner justify"><p class="no-indent  ">我有用處。」第二喚太史慈分付：「你可領三千兵，直奔黃州地界，斷曹操合淝接應之 兵，就逼曹兵，放火為處。只看紅旗，便是吳侯接應兵到。」這兩隊兵最遠先發。第三 喚呂蒙領三千兵去烏林接應，甘寧焚燒曹操寨柵。第四喚凌統領三千兵，直接彝陵界首 ，只看烏林火起，以兵應之。第五喚董襲領三千兵，直取漢陽；從漢川殺奔曹操寨中， 看白旗接應。第六喚潘璋領三千兵，盡打白旗往漢陽接應董襲。</p><p>六隊軍馬各自分路去了。卻令黃蓋安排火船，使小卒馳書約曹操令夜來降。一面撥 戰船四隻，隨於黃蓋船後接應。第一隊領兵軍官韓當，第二隊領兵軍官周泰，第三隊領 兵軍官蔣欽，第四隊領兵軍官陳武：四隊各引戰船三百隻，前面各擺列火船二十隻。周 瑜自與程普在大艨艟上督戰，徐盛，丁奉為左右護衛，只留魯肅共闞澤及眾謀士守寨。 程普見周瑜調軍有法，甚相敬服。</p></div> </div>