<div class="leaf "><div class="inner justify"><p class="no-indent  ">，城內城外，所捉眇一目，跛一足，白藤冠，青懶衣，穿木履先生，都一般模樣者，有 三四百個。鬨動街市。操令眾將，將豬羊血潑之，押送城南教場。曹操親引甲兵五百人 圍住，盡皆斬之。人人頸腔內各起一道青氣，飛到半天，聚成一處，化成一個左慈，向 空招白鶴一隻騎坐，拍手大笑曰：「土鼠隨金虎，奸雄一旦休！」</p><p>操令眾將以弓箭射之，忽然狂風大作，走石揚沙；所斬之屍，皆跳起來，手提其頭 ，奔上演武廳來打曹操。文官武將，掩面驚倒，各不相顧。正是：奸雄權勢能傾國，道 士仙機更異人。未知曹操性命如何，且看下文分解。</p><p>第六十九回：卜周易管輅知機，討漢賊五臣死節</p><p class=" stretch-last-line ">卻說當日曹操，見黑風中群屍首皆起，驚倒於地。須臾風定，群屍皆不見。左右扶 操回宮，驚而成疾。後人有詩讚左慈曰：飛步凌雲遍九州，獨憑遁甲自邀遊。等閒施設</p></div> </div>