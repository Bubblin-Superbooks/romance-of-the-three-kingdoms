<div class="leaf "><div class="inner justify"><p class="no-indent  ">何？」因叱孫權曰：「汝掌父兄之業，坐領八十一州，尚自不足，乃顧小利而不念骨肉 ！」孫權諾諾連聲，答曰：「老母之訓，豈敢有違！」遂叱退眾官。國太恨恨而入。孫 權立於軒下，自思：「此機會一失，荊襄何日可得？」</p><p>正沉吟間，只見張昭入問曰：「主公有何憂疑？」孫權曰：「正思適間之事。」張 昭曰：「此極易也。今差心腹將一人，只帶五百軍，潛入荊州，下一封密書與郡主，只 說國太病危，欲見親女，取郡主星夜回東吳。玄德平生只有一子，就教帶來。那時玄德 定把荊州來換阿斗。如其不然，一任動兵，更有何礙？」權曰：「此計大妙！吾有一人 ，姓周名善，最有膽量；自幼穿房入戶，多隨吾兄。今可差他去。」昭曰：「切勿洩漏 。只此便令起行。」</p><p class=" stretch-last-line ">於是密遣周善，將五百人，扮為客商，分作五船；更詐修國書，以備盤詰。船內暗</p></div> </div>