<div class="leaf "><div class="inner justify"><p class="no-indent  ">道也。是故古人稱坐而論道，謂之『三公』;作而行之，謂之『士大夫』。昔丙吉憂牛 喘，而不問橫道死人;陳平不知錢穀之數，曰：『自有主者。』今丞相親理細事，汗流 終日，豈不勞乎？司馬懿之言，真至言也。」孔明泣曰：「吾非不知，但受先帝託孤之 重，惟恐他人不似我盡心也！」眾皆垂淚。自此孔明自覺神思不寧，諸將因此未敢進兵 。</p><p class=" stretch-last-line ">卻說魏將皆知孔明以巾幗女衣辱司馬懿，懿受之不戰。眾將俱忿，入帳告曰：「我 等皆大國名將，安忍受蜀人如此之辱？即請出戰，以決雌雄。」懿曰：「吾非不敢出戰 ，而甘心受辱也：奈于子明詔，令堅守無動。今若輕出，有違君命矣。」眾將俱忿怒不 平。懿曰：「汝等既要出戰，待我奏淮天子，同力赴敵，何如？」眾皆允諾。懿乃寫表 遣使，直至合淝軍前，奏聞魏主曹叡。叡拆表覽之。表略曰：臣才簿任重，伏蒙明旨，</p></div> </div>