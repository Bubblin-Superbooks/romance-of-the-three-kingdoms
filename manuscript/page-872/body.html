<div class="leaf "><div class="inner justify"><p class="no-indent  ">，許過往人量食多少，自取而食。多取者受天誅。境內有犯法者，必恕三次；不改者， 然後施刑。所在並無官長，盡屬祭酒所管。如此雄據漢中之地已三十年。國家以為地遠 不能征伐，就命魯為鎮南中郎將領漢寧太守，通進貢而已。</p><p>當年聞操破西涼之眾，威震天下，乃聚眾商議曰：「西涼，馬騰遭戮，馬超新敗， 曹操必將侵我漢中。我欲自稱漢寧王，督兵拒曹操，諸軍以為何如？」閻圃曰：「漢川 之民，戶口十萬餘眾，財富糧足，四面險固；今馬超新敗，西涼之民，從子午谷奔入漢 中者，不下數萬。愚意益州劉璋昏弱，不如先取西川四十一州為本，然後稱王末遲。」 張魯大喜，遂與弟張衛商議起兵。早有細作報入川中。</p><p class=" stretch-last-line ">卻說益州劉璋，字季玉，即劉焉之子，漢魯恭王之後，章帝元和中，徙封竟陵，支 庶因居於此。後焉官至益州牧，興平元年患病疽而死。益州大守趙韙等，共保璋為益州</p></div> </div>