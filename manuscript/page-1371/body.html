<div class="leaf "><div class="inner justify"><p class="no-indent stretch-last-line ">，孔明端坐車中，綸巾羽扇，素衣皂（左糸右條），飄然而出。孔明舉目見魏陣前三個 麾蓋，旗上大書姓名，中央白髯老者，乃軍師司徒王朗。孔明暗忖曰：「王朗必不說詞 ，吾當隨機應之。」遂教推車出陣外，令護軍小校傳曰：「漢丞相與司徒會話。」王朗 縱馬而出。孔明於車上拱手，王朗在馬上欠身答禮。朗曰：「久聞公之大名，今幸一會 。公既知天命、識時務，何故興無名之師？」孔明曰：「吾奉詔討賊，何謂無名？」朗 曰：「天數有變，神器更易，而歸有德之人，此自然之理也。曩自桓、靈以來，黃巾倡 亂，天下爭橫。降至初平、建安之歲，董卓造逆，傕、汜繼虐；袁術僭號於壽春，袁紹 稱雄於鄴上；劉表占據荊州，呂布虎吞徐郡：盜賊蜂起，奸雄鷹揚，社稷有累卵之危， 生靈有倒懸之急。我太祖武皇帝，掃清六合，席捲八荒；萬姓傾心，四方迎德：非以權</p></div> </div>