<div class="leaf "><div class="inner justify"><p class="no-indent  ">富。吾若據而有之，此帝王之資也。今劉表新亡，劉備新敗，肅請奉命往江夏弔喪，因 說劉備使撫劉表，眾將同心一意，共破曹操；備若喜而從命，則大事可成矣。」權喜從 其言，即遣魯肅齎禮往江夏弔喪。</p><p>卻說玄德至江夏，與孔明、劉琦共議良策。孔明曰：「曹操勢大，急難抵敵，不如 往投東吳孫權，以為應援。使南北相持，吾等於中取利，有何不可？」玄德曰：「江東 人物極多，必有遠謀，安肯相容耶？」孔明笑曰：「今操引百萬之眾，虎踞江漢，江東 安得不使人來探聽虛實？」若有人到此，亮借一帆風，直至江東，憑三寸不爛之舌，說 南北兩軍互相吞併。若南軍勝，共誅曹操以取荊州之地；若北軍勝，則我乘勢以取江南 可也。」玄德曰：「此論甚高。但如何得江東人到？」</p><p class=" stretch-last-line ">正說間，人報江東孫權差魯肅來弔喪，船已傍岸。孔明笑曰：「大事濟矣！」遂問</p></div> </div>