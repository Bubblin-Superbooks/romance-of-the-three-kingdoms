<div class="leaf "><div class="inner justify"><p class="no-indent  ">四方大亂！若非魏王在朝，弒陛下者，何止一人？陛下尚不知恩報本，直欲令天下人共 伐陛下耶？」</p><p>帝大驚，拂袖而起。王朗以目視華歆。歆縱步向前，扯住龍袍，變色而言曰：「許 與不許，早發一言！」帝戰慄不能答。曹洪、曹休拔劍大呼曰：「符寶郎何在？」祖弼 應聲出曰：「符寶郎在此！」曹洪索要玉璽。祖弼叱曰：「玉璽乃天子之寶，安得擅索 ！」洪喝令武士推出斬之。祖弼大罵不絕口而死。後人有詩讚曰：姦宄專權漢室亡，詐 稱禪位效虞唐。滿朝百辟皆尊魏，僅見忠臣符寶郎。</p><p>帝顫慄不已。只見階下披甲持戈數百餘人，皆是魏兵。帝泣謂群臣曰：「朕願將天 下禪於魏王，幸留殘喘，以終天年。」賈詡曰：「魏王必不負陛下。陛下可急降詔，以 安眾心。」帝只得令陳群草禪國之詔，令華歆齎捧詔璽，引百官直至魏王宮獻納。曹丕 大喜。開讀詔曰：</p></div> </div>