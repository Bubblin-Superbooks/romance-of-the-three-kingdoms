<div class="leaf "><div class="inner justify"><p class="no-indent  ">了，白鬚倒豎而言曰：「某雖老，兩臂尚開三石之弓，渾身還有千斤之力；豈不足敵張 郃匹夫耶﹖」孔明曰：「將軍年近七十，如何不老﹖」忠趨步下堂，取架上大刀，輪動 如飛；壁上硬弓，連拽折兩張。孔明曰：「將軍要去，誰為副將﹖」忠曰：「老將嚴顏 ，可同我去。但有疏虞，先納下這白頭。」玄德大喜，即時令黃忠，嚴顏，去與張郃交 戰。趙雲諫曰：「今張郃親犯葭萌關，軍師休為兒戲。若葭萌關一失，益州危矣。何故 以二老將當此大敵乎﹖」孔明曰：「汝以二人老邁，不能成事，吾料漢中必於此二人手 內可得。」趙雲等各各晒笑而退。</p><p>卻說黃忠，嚴顏到關上，孟達，霍峻見了，心中亦笑孔明欠調度：「是這般緊要去 處，如何只教兩個老的來！」黃忠謂嚴顏曰：「你見諸人動靜麼﹖他笑我二人年老，今 可立奇功，以服眾心。」嚴顏曰：「願聽將軍之令。」</p></div> </div>