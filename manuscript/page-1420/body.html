<div class="leaf "><div class="inner justify"><p>卻說孔明回到漢中,計點軍士,只少趙雲﹑鄧芝,心中甚憂;乃令關興﹑張苞,各引一 軍接應。二人正欲起身,忽報趙雲﹑鄧芝到來,並不曾折一人一騎;輜重等器,亦無遺失。 孔明大喜，親引諸將出迎。趙雲慌忙下馬伏地曰：「敗軍之將,何勞丞相遠接？孔明急 扶起,執手而言曰：「是吾不識賢愚，以致如此！各處兵將敗損，惟子龍不折一人一騎 ，何也？」鄧芝告曰：「某引兵先行，子龍獨自斷後，斬將立功，敵人驚怕；因此軍資 什物，不曾遺失。」孔明曰：「真江軍也！」遂取金五十斤以贈趙雲；又取絹一萬疋賞 雲部卒。雲辭曰：「三軍無尺寸之功，某等俱各有罪，若反受賞，乃丞相賞罰不明也。 且請寄庫，候今冬賜與諸軍未遲。」孔明歎曰：「先帝在日，常稱子龍之德，今果如此 ！」乃倍加欽敬。</p><p class=" stretch-last-line ">忽報馬謖、王平、魏延、高翔至，孔明先喚王平入帳責之曰：「吾令汝與馬謖同守</p></div> </div>