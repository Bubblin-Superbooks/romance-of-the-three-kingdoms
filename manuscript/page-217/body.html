<div class="leaf "><div class="inner justify"><p>且說袁術知呂布襲了徐州，星夜差人至呂布處，許以糧五萬斛，馬五百匹，金銀一 萬兩，綵緞一千疋，使夾攻劉備。布喜，令高順領兵五萬襲玄德之後。玄德聞得此信， 乘陰雨撤兵，棄盱眙而走，思欲東取廣陵。比及高順軍來，玄德已去。高順與紀靈相見 ，就索所許之物。靈曰：「公且回軍，容某見主公計之。」高順乃別紀靈回軍，見呂布 具述紀靈語。</p><p>布正在遲疑，忽有袁術書至。書意云：「高順雖來，而劉備未除；且待捉了劉備， 那時方以所許之物相送。」布怒罵袁術失信，欲起兵伐之。陳宮曰：「不可。術據壽春 ，兵多糧廣，不可輕敵。不如請玄德還屯小沛，使為我羽翼。他日令玄德為先鋒，那時 先取袁術，後取袁紹，可縱橫天下矣。」布聽其言，令人齎書迎玄德回。</p><p class=" stretch-last-line ">卻說玄德引兵東取廣陵，被袁術劫寨，折兵大半；回來正遇呂布之使，呈上書札，</p></div> </div>