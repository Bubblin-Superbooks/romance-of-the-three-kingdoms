<div class="leaf "><div class="inner justify"><p class="no-indent  ">口；獨雲長不獲一人一騎，空身回見玄德。孔明正與玄德作賀，忽報雲長至。孔明忙離 坐席，執盃相迎曰：「且喜將軍立此蓋世之功，與普天下除大害。合宜遠慶賀。」</p><p>雲長默然。孔明曰：「將軍莫非因吾等不曾遠接，故而不樂？」回顧左右曰：「汝 等緣何不先報？」雲長曰：「關某特來請死。」孔明曰：「莫非曹操不曾容道上來？」 雲長曰：「是從那裏來。關某無能，因此被他走脫。」孔明曰：「拏得甚將士來？」雲 長曰：「皆不曾拏。」孔明曰：「此是雲長想曹操昔日之恩，故意放了。但既有軍令狀 在此，不得不按軍法。」遂叱武士推出斬之。正是：拚將一死酬知已，玫令千秋仰義名 。未知雲長性命如何，且看下文分解。</p><p>第五十一回：曹仁大戰東吳兵，孔明一氣周公瑾</p></div> </div>