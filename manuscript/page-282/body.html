<div class="leaf "><div class="inner justify"><p class="no-indent  ">。呂布分軍從背後殺來，關，張兩軍皆潰，玄德引數十騎奔回沛城。呂布趕來，玄德急 喚城上軍士放下弔橋。呂布隨後也到。城上欲待放箭，又恐射了玄德。被呂布乘勢殺入 城門，把門將士，抵敵不住，都四散奔避。呂布招軍入城。玄德見勢已急，到家不及， 只得棄了妻小，穿城而過，走出西門，匹馬逃難。</p><p>呂布趕到玄德家中，糜竺出迎，告布曰：「吾聞大丈夫不廢人之妻子。今與將軍爭 天下者，曹公耳。玄德常念轅門射戟之恩，不敢背將軍也。今不得已而投曹公，惟將軍 憐之。」布曰：「吾與玄德舊交，豈忍害他妻子？」便令糜竺引玄德妻小，去徐州安置 。布自引軍投山東兗州境上，留高順、張遼守小沛。此時孫乾已逃出城外。關、張二人 亦各自收得些人馬，往山中住劄。</p><p class=" stretch-last-line ">且說玄德匹馬逃難，正行間，背後一人趕至，視之乃孫乾也。玄德曰：「吾今兩弟</p></div> </div>