<div class="leaf "><div class="inner justify"><p class="no-indent  ">苦推辭？」玄德曰：「汝等欲陷我於不義耶？」陶謙推讓再三，玄德只是不受。陶謙曰 ：「如玄德必不肯從，此間近邑，名小沛，足可屯軍。請玄德暫駐軍此邑，以保徐州， 何如？」眾皆勸玄德留小沛，玄德從之。陶謙勞軍已畢，趙雲辭去，玄德執手揮淚而別 。孔融、田楷亦各相別，引軍自回。玄德與關、張引本部軍來至小沛，修葺城垣，撫諭 居民。</p><p>卻說曹操回軍，曹仁接著，言呂布勢大，更有陳宮為輔，兗州、濮陽已失，其鄄城 ，東阿，范縣三處，賴荀彧、程昱二人設計相連，死守城郭。操曰：「吾料呂布有勇無 謀，不足慮也。」教且安營下寨，再作商議。呂布知曹操回兵，已過滕縣，召副將薛蘭 、李封曰：「吾欲用汝二人久矣。汝可引軍一萬，堅守兗州。吾親自率兵，前去破曹。 」</p><p class=" stretch-last-line ">二人應諾。陳宮急入見曰：「將軍棄兗州，欲何往乎？」布曰：「吾欲屯兵濮陽，</p></div> </div>