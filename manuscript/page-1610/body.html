<div class="leaf "><div class="inner justify"><p class="no-indent  ">，右城中乃吳將劉略守把。此二城高峻堅固，急切攻打不下。全、劉二人見魏兵勢大， 不敢出戰，死守城池。</p><p>胡遵在徐州下寨。時值嚴寒，天降大雪，胡遵與眾將設席高會，忽報水上有三十隻 戰船來到。遵出寨視之，見船將次傍岸，每船上約有百人。遂還帳中，謂諸將曰：「不 過三千人耳，何足懼哉！」只令部將哨探！仍前飲酒。丁奉將船一字兒拋在水上，乃謂 部將曰：「大丈夫立功名，正在今日！」遂令眾軍脫去衣甲，卸了頭盔，不用長槍大戟 ，止帶短刀。魏兵見之大笑，更不準備。</p><p class=" stretch-last-line ">忽然連珠砲響了三聲，丁奉扯刀當先，一躍上岸。眾軍皆拔短刀，隨奉上岸，砍入 魏寨。魏兵措手不及，韓綜急拔帳前大戟迎之，早被丁奉搶入懷內，手起刀落，砍翻在 地。桓嘉從左邊轉出，忙綽鎗刺丁奉，被奉挾住槍桿。嘉棄槍而走，奉一刀飛去，正中</p></div> </div>