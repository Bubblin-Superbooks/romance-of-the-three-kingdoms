<div class="leaf "><div class="inner justify"><p class="no-indent  ">，不必傷心。此離荊州不遠。劉景升坐鎮九州，兵強糧足，更且與公皆漢室宗親，何不 往投之？」玄德曰：「但恐不容耳。」乾曰：「某願先往說之，使景升出境而迎主公。 」</p><p>玄德大喜，便令孫乾星夜往荊州。到郡入見劉表。禮畢，劉表問曰：「公從玄德， 何故至此？」乾曰：「劉使君天下英雄，雖兵微將寡，而志欲匡扶社稷。汝南劉辟、龔 都素無親故，亦以死報之。明公與使君，同為漢室之冑；今使君新敗，欲往江東投孫仲 謀。乾諫言曰：『不可背親而向書疏。荊州劉將軍禮賢下士，士歸之如水之投東，何況 同宗乎？』因此使君特使乾先來拜白，惟明公命之。」</p><p class=" stretch-last-line ">表大喜曰：「玄德，吾弟也。久欲相會，而不可得。今肯惠顧，實為幸甚。」蔡瑁 譖曰：「不可。劉備先從呂布，後事曹操，近投袁紹，皆不克終，足可見其為人。今若</p></div> </div>