<div class="leaf "><div class="inner justify"><p>懿將解到蜀兵，詰審虛實。蜀兵告曰：「孔明只料都督堅守不出，盡命我等四散屯 田，以為久計;不想卻被擒獲。」懿即將蜀兵盡皆放回。夏侯和曰：「何不殺之？」懿 曰：「量此小卒，殺之無益。放歸本寨，令說魏將寬厚仁慈，釋彼戰心;此呂蒙取荊州 之計也。」遂傳令今後凡有擒到蜀兵，俱當善遣之，仍重賞有功將吏。諸將皆聽令而去 。</p><p>卻說孔明令高翔佯佯作運糧，驅駕木牛流馬，往來於上方谷內;夏侯惠等不時截殺; 半月之間，連勝數陣。司馬懿見蜀兵屢敗，心中歡喜。一日，又擒到蜀兵數十人。懿喚 至帳下問曰：「孔明今在何處？」眾告曰：「諸葛丞相不在祁山，在上方谷西十里下營 安住。今每日運糧屯於上方谷。」</p><p class=" stretch-last-line ">懿備細問了，即將眾人放去;乃喚諸將吩咐曰：「孔明今不在祁山，在上方谷安營</p></div> </div>