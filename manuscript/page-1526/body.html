<div class="leaf "><div class="inner justify"><p class="no-indent  ">七寸，高一尺六寸五分，廣一尺六寸：每枚受米二斛三斗。從上杠孔去肋下七寸：前后 同。上杠孔去下杠孔分墨一尺三寸，孔長一寸五分，廣七分：八孔同。前後四腳廣二寸 ，厚一寸五分。形制如象，軒長四寸，徑面四寸三分。孔徑中三腳杠，長二尺一寸，廣 一寸五分，厚一寸四分。</p><p>眾將看了一遍，皆拜伏曰：「丞相真神人也！」過了數日，木牛流馬皆造完備，宛 然如活者一般﹔上山下嶺，皆盡其便。眾軍見之，無不欣喜。孔明令右將軍高翔，引一 千兵駕著木牛流馬，自劍閣直抵祁山大寨，往來搬運糧草，供給蜀兵之用。後人有詩贊 曰：</p><p>劍閣險峻驅流馬，斜谷崎嶇駕木牛。後世若能行此法，轉輸安得使人愁？</p><p class=" stretch-last-line ">卻說司馬懿正憂悶間，忽哨馬報說：「蜀兵用木牛流馬轉運糧草。人不大勞，牛馬 不食。」懿大驚曰：「吾所以堅守不出者，為彼糧草不能接濟，欲待其自斃耳。今用此</p></div> </div>