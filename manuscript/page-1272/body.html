<div class="leaf "><div class="inner justify"><p class="no-indent  ">，起十萬蠻兵侵掠四郡；因此宣雲回車，令馬超堅守陽平關，丞相欲自南征，趙雲乃急 收兵而回。此時孔明在成都整飭軍馬，親自南征。正是：方見東吳敵北魏，又看西蜀戰 南蠻。未知勝負如何，且看下回分解。</p><p>第八十七回：征南寇丞相大興師，抗天兵蠻王初受執</p><p>卻說諸葛丞相在於成都，事無大小，皆親自從公決斷。兩川之民，忻樂太平，夜不 閉戶，路不拾遺。又幸連年大熟，老幼鼓腹謳歌，凡遇差役，爭先早辦：因此軍需器械 應用之餉，無不完備；米滿倉廒，財盈府庫。</p><p class=" stretch-last-line ">建興三年，益州飛報：「蠻王孟獲，大起蠻兵十萬，犯境侵掠。建寧太守雍闓，乃 漢朝什邡侯雍齒之後，今結連孟獲造反。牂牁郡太守朱褒、越雋郡太守高定，二人獻了 城。止有永昌郡太守王伉不肯反。現今雍闓、朱褒、高定三人部下人馬，皆與孟獲為鄉</p></div> </div>