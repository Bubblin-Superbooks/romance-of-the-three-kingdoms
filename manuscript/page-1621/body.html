<div class="leaf "><div class="inner justify"><p class="no-indent  ">跌下馬來，被眾軍亂刀砍死。質所分一半押糧兵，亦被夏侯霸所擒，盡降其眾。霸將魏 兵衣甲馬匹，令蜀兵穿了，就令騎坐，打著魏軍旗號，從小路逕奔回魏寨來。魏軍見本 部兵回，開門放入，蜀兵就寨中殺起。</p><p>司馬昭大驚，慌忙上馬走時，前面廖化殺來。昭不能前進，急退時，姜維引兵從小 路殺到。昭四下無路，只得勒兵上鐵籠山據守：原來此山只有一條路，四下皆險峻難上 ；其上惟有一泉，止彀百人之飲。此時昭手下有六千人，被姜維絕其路口，山上泉水不 敷，人馬枯楬。昭仰天長歎曰：「吾死於此地矣！」後人有詩曰：</p><p>妙算姜維不等閑，魏師受困鐵籠間。龐涓始入馬陵道，項羽初圍九里山。</p><p class=" stretch-last-line ">主簿王韜改曰：「昔日耿恭受困，拜井而得其泉；將軍何不效之？」昭從其言，遂 上山頂泉邊，再拜而祝曰：「昭奉詔來退蜀兵，若昭合死，令甘泉枯竭，昭自當刎頸，</p></div> </div>