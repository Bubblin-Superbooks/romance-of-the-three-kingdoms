<div class="leaf "><div class="inner justify"><p class="no-indent  ">借者，為念君侯等兵敗遠來，無以為資故也。今已得益州，則荊州自應見還；乃皇叔但 肯先割三郡，而君侯又不從，恐於理上說不去。」</p><p>雲長曰：「烏林之役，左將軍親冒矢石，戮力破敵，豈得徒勞而無尺土相資？今足 下復來索地耶？」肅曰：「不然。君侯始與皇叔同敗於長★（左土右反），計窮力竭， 將欲遠竄，吾主矜愍皇叔身無處所，不愛土地。使有所託，足以圖後功；而皇叔愆德隳 好，已得西川，又占荊州，貪而背義，恐為天下所恥笑。惟君侯察之。」雲長曰：「此 皆吾兄之事，非某所宜與也。」肅曰：「某聞君侯與皇叔桃園結義，誓同生死。皇叔即 君侯也，何得推托乎？」</p><p class=" stretch-last-line ">雲長未及回答，周倉在階下厲聲言曰：「天下土地，惟有德者居之。豈獨是汝東吳 當有耶？」雲長變色而起，奪周倉所執大刀，立於庭中，目視周倉而叱曰：「此國家之</p></div> </div>