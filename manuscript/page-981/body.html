<div class="leaf "><div class="inner justify"><p class="no-indent  ">平明使御林軍郗慮持節入宮，先收皇后璽綬。</p><p>是日帝在外殿，見郗慮引三百甲兵直入。帝問曰：「有何事？」慮曰：「奉魏公命 收皇后璽。」帝知事泄，心膽皆碎。慮至後宮，伏后方起。慮便喚管璽綬人索取玉璽而 出。伏后情知事發，便於殿後椒房內夾壁中藏躲。</p><p>少頃，尚書令華歆引五百兵入到後殿，問宮人：「伏后何在？」宮人皆推不知。歆 教甲兵打開朱戶，尋覓不見；料在壁中，便喝甲士破壁搜尋。歆親自動手揪后頭髻拖出 。后曰：「望免我一命！」歆叱曰：「汝自見魏公訴去！」后披髮跣足，二甲士推擁而 出。</p><p class=" stretch-last-line ">原來華歆素有文名，向與邴原，管寧相友善。時人稱三人為一龍：華歆為龍頭，原 為龍腹，管寧為龍尾。一日，寧與歆共種園蔬，鋤地見金。寧揮鋤不顧；歆拾而視之， 然後擲下。又一日，寧與歆同坐觀書，聞戶外傳呼之聲，有貴人乘軒而過。寧端坐不動</p></div> </div>