<div class="leaf "><div class="inner justify"><p class="no-indent  ">。」雲厲聲曰：「吾自隨先帝以來，臨陣不退，遇敵則先，大丈夫得死於疆場者幸也， 吾何恨焉，願為前部先鋒。」孔明再三苦勸不從。雲曰：「如不教我為先鋒，就撞死於 階下！」孔明曰：「將軍既要為先鋒，須得一人同去。」</p><p>言未盡，一人應曰：「某雖不才，願助老將軍先引一軍前去破敵。」孔明視之，乃 鄧芝也。孔明大喜，即撥精兵五千，副將十員，隨趙雲、鄧芝去訖。孔明出師，後主引 百官送於北門外十里。孔明辭後主，旌旗蔽野，戈戟如林，率軍望漢中迤邐進發。</p><p class=" stretch-last-line ">卻說邊庭探知此事，報入洛陽。是日曹叡設朝，近臣奏曰：「邊官報稱：諸葛亮率 大兵三十餘萬，出屯漢中，令趙雲、鄧芝為前部先鋒，引兵入境。」叡大驚，問群臣曰 ：「誰可為將，以退蜀兵？」忽一人應聲而出曰：「臣父死於漢中，切齒之恨，未嘗得</p></div> </div>