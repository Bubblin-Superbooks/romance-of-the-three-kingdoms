<div class="leaf "><div class="inner justify"><p class="no-indent  ">拔；會稽錢糧，大半屯於查瀆；其地離此數十里，莫若以兵先據其內：所謂攻其無備， 出其不意也。」策大喜曰：「叔父妙用，足破賊人矣！」即下令於各門燃火，虛張旗號 ，設為疑兵，連夜撤圍南去。周瑜進曰：「主公大兵一起，王朗必然出城來趕，可用奇 兵勝之。」策曰：「吾今準備了，取城只在今夜。」遂令軍馬起行。</p><p class=" stretch-last-line ">卻說王朗聞報孫策軍馬退去，自引眾人來敵樓上觀望；見城下煙火併起，旌旗不雜 ，心下遲疑。周昕曰：「孫策走矣，特設此計以疑我耳。可出兵襲之。」嚴白虎曰：「 孫策此去，莫非要去查瀆。我令部兵與周將軍追之。」朗曰：「查瀆是我屯糧之所，正 須隄防。汝引兵先行，吾隨後接應。」白虎與周昕領五千兵出城追趕。將近初更，離城 二十餘里，忽密林裏一鼓響，火把齊明。白虎大驚，便勒馬回走。一將當先攔住，火光</p></div> </div>