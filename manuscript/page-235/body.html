<div class="leaf "><div class="inner justify"><p class="no-indent  ">須隄防。汝引兵先行，吾隨後接應。」白虎與周昕領五千兵出城追趕。將近初更，離城 二十餘里，忽密林裏一鼓響，火把齊明。白虎大驚，便勒馬回走。一將當先攔住，火光 中視之，乃孫策也。周昕舞刀來迎，被策一鎗刺死。餘眾皆降。白虎殺條血路，望餘杭 而走。</p><p>王朗聽知前軍已敗，不敢入城，引部下奔逃海隅去了。孫策復回大軍，乘勢取了城 池，安定人民。不隔一日，只見一人將著嚴白虎首級來孫策軍前投獻。策視其人：身長 八尺，面方口闊。問其姓名，乃會稽餘姚人：姓董，名襲，字元代。策喜，命為別部司 馬。自是東路皆平，令叔孫靜守之，令朱治為吳郡太守，收軍回江東。</p><p class=" stretch-last-line ">卻說孫權與周泰守宣城，忽山賊竊發，四面殺至。時值更深，不及抵敵，泰抱權上 馬。賊用刀來砍。泰赤體步行，提刀殺賊，砍殺十餘人。隨後一賊躍馬挺鎗直取周泰，</p></div> </div>