<div class="leaf "><div class="inner justify"><p>權未及發言，忽報呂蒙乘小舟自陸口來，有事面稟。權召入問之。蒙曰：「今雲長 提兵圍樊城，可乘其遠出，襲取荊州。」權曰：「孤欲北取徐州，如何？」蒙曰：「今 操遠在河北，未暇東顧。徐州守兵無多，往自可克；然其地勢利於陸戰，不利水戰，縱 然得之，亦難保守。不如先取荊州，全據長江，別作良圖。」權曰：「孤本欲取荊州， 前言特以試卿耳。卿可速為孤圖之。孤當隨後便起兵也。」</p><p>呂蒙辭了孫權，回至陸口。早有哨馬報說：「沿江上下，或二十里，或三十里，高 阜處各有烽火臺。」又聞荊州軍馬整肅，預有準備，蒙大驚曰：「若如此，急難圖也。 我一時在吳侯面前勸取荊州，今卻如何處置？」尋思無計，乃託病不出，使人回報孫權 。權聞呂蒙患病，心甚怏怏。陸遜進言曰：「呂子明之病，乃詐耳，非真病也。」權曰 ：「伯言既知其詐，可往視之。」</p></div> </div>