<div class="leaf "><div class="inner justify"><p class="no-indent  ">寬洪大度，禮賢下士。士仁大喜，即同虞翻齎印綬來荊州投降。孫權大悅，仍令去守公 安。</p><p>呂蒙密謂權曰：「今雲長未獲，留士仁於公安，久必有變；不若使往南郡招糜芳歸 降。」權乃召傅士仁謂曰：「糜芳與卿交厚，卿可招來歸降，孤自當有重賞。」傅士仁 慨然領諾，遂引十餘騎，逕投南郡招安糜芳。正是：今日公安無守志，從前王甫是良言 。未知此去如何，且看下文分解。</p><p>第七十六回：徐公明大戰沔水，關雲長敗走麥城</p><p class=" stretch-last-line ">卻說糜芳聞荊州已失，正無計可施。忽報公安守將傅士仁至，芳忙接入城，問其事 故。士仁曰：「吾非不忠，勢危力困，不能支持。我今已降東吳，將軍亦不如早降。」 芳曰：「吾等受漢中王厚恩，安忍背之？」士仁曰：「關公去日，痛恨吾二人；倘一日 得勝而回，必無輕恕。公細察之。」芳曰：「吾兄弟久事漢中王，豈可一朝相背？」</p></div> </div>