<div class="leaf "><div class="inner justify"><p class="no-indent  ">弟相逢痛飲，並無疑忌，又非鴻門會上，何用舞劍？不棄劍者立斬！」劉璋亦叱曰：「 兄弟相聚，何必帶刀？」命侍衛者盡去佩劍。眾皆紛然下堂。玄德喚諸將士上臺，以酒 賜之，曰：「吾兄弟同宗骨肉，共議大事，並無二心。汝等勿疑。」諸將皆拜謝。劉璋 執玄德之手而泣曰：「吾兄之恩，誓不敢忘！」二人歡飲至晚而散。玄德歸寨，責龐統 曰：「公等奈何欲陷備於不義耶？今後斷勿為此。」統嗟歎而退。</p><p>卻說劉璋歸寨，劉瑰等曰：「主公見今日席上光景乎？不如早回，免生後患。」劉 璋曰：「吾兄劉玄德，非比他人。」眾將曰：「雖玄德無此心，他手下人皆欲併西川， 以圖富貴。」璋曰：「汝等無間吾兄弟之情。」遂不聽，日與玄德歡敘。</p><p class=" stretch-last-line ">忽報張魯整頓兵馬，將犯葭萌關。劉璋便請玄德往拒之。玄德慨然領諾，即日引本</p></div> </div>