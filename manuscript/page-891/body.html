<div class="leaf "><div class="inner justify"><p class="no-indent  ">喝左右，推出黃權，權大哭而歸。</p><p>璋欲行，一人叫曰：「主公不納黃公衡忠言，乃欲自就死地耶？」伏於階前而諫。 璋視之，乃建寧愈元人也，姓李，名恢。叩首諫曰：「竊聞『君有諍臣，父有諍子』。 黃公衡忠義之言，必當聽從。若容劉備入川，是猶迎虎於門也。」璋曰：「玄德是吾宗 兄，安肯害吾？再言者必斬！」叱左右推出李恢。張松曰：「今蜀中文官各顧妻子，不 復為主公效力；諸將恃功驕傲，各有外意；不得劉皇叔，則敵攻於外，民攻於內，必敗 之道也。」璋曰：「公所謀深於吾有益。」</p><p class=" stretch-last-line ">次日，上馬出榆橋門。人報「從事王累，自用繩索倒弔於城門之上，一手執諫章， 一手仗劍，口稱如諫不從，自割斷其繩索，撞死於此地。」劉璋教取所執諫章觀之。其 略曰：「益州從事臣王累，泣血稽首：竊聞『良藥苦口利於病，忠言逆耳利於行』。昔</p></div> </div>