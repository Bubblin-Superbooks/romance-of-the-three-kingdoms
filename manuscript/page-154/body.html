<div class="leaf "><div class="inner justify"><p class="no-indent  ">眾來戰，慈連搠死數人，透圍而出。管亥知有人出城，料必是請救兵的，便自引數百騎 趕來，八面圍定。慈倚住鎗，拈弓搭箭，八面射之，無不應弦落馬。賊眾不敢來追。</p><p>太史慈得脫，星夜投平原來見劉玄德。施禮罷，具言孔北海被圍求救之事，呈上書 札。玄德看畢，問慈曰：「足下何人？」慈曰：「某太史慈，東海之鄙人也。與孔融親 非骨肉，比非鄉黨，特以氣誼相投，有分憂共患之意。今管亥暴亂，北海被圍，孤窮無 告，危在旦夕。聞君仁義素著，能救人危急，故特令某冒鋒突圍，前來求救。」玄德斂 容答曰：「孔北海知世間有劉備耶？」乃同雲長、翼德點精兵三千，往北海郡進發。</p><p class=" stretch-last-line ">管亥望見救軍來到，親自引兵迎敵；因見玄德兵少，不以為意。玄德與關、張、太 史慈立馬陣前，管亥忿怒直出。太史慈卻待向前，雲長早出，直取管亥。兩馬相交，眾</p></div> </div>