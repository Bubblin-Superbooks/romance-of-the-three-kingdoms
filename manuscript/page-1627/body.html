<div class="leaf "><div class="inner justify"><p class="no-indent  ">人馬奔壽春時，已被諸葛誕引兵取了；卻復回項城時，胡遵、王基、鄧艾三路兵皆到。 欽見勢危，遂投東吳孫峻去了。</p><p>卻說毋丘儉在項城內，聽知壽春已失，文欽勢敗，城外三路兵到，儉遂盡撤城中之 兵出戰。正與鄧艾相遇，儉令葛雍出馬，與艾交鋒，不一合，被艾一刀斬之，引兵殺過 陣來。毋丘儉死戰相拒。江淮兵大亂。胡遵、王基引兵四面夾攻。毋丘儉敵不住，引十 餘騎奪路而走。前至慎縣城下，縣令宋白，開門迎入，設席待之。儉大醉，被白令人殺 了，將頭獻於魏兵。於是淮南平定。</p><p class=" stretch-last-line ">司馬師臥病不起，喚諸葛誕入帳，賜以印綬，加為征東大將軍，都督揚州諸路軍馬 ；一面班師回許昌。師目痛不止，每夜只見李豐、張緝、夏侯玄三人立於榻前。師心神 恍惚，自料難保，遂令人往洛陽取司馬昭到。昭哭拜於床下。師遺言曰：「吾今權重，</p></div> </div>