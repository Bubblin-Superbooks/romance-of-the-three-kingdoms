<div class="leaf "><div class="inner justify"><p>夏侯玄知事已泄，乃厲聲大罵曰：「吾等所哭者，為汝威震其主，將謀篡逆耳！」 師大怒，叱武士捉夏侯玄。玄揮拳裸袖，逕擊司馬師，卻被武士擒住。師今將各人搜檢 ，於張緝身畔搜出一龍鳳汗衫，上有血字。左右呈與司馬師。師視之，乃密詔也。詔曰 ：</p><p>司馬師兄弟，共持大權，將圖篡逆。所行詔制，皆非朕意。各部官兵將上，可同仗 忠義，討滅賊臣，匡扶社稷。功成之日，重加爵賞。</p><p>司馬師看畢，勃然大怒曰：「原來汝等正欲謀害吾兄弟！情理難容！」遂令將三人 腰斬於市，滅其三族。三人罵不絕口。比臨東市中，牙齒盡被打落，各人含糊數罵而死 。師直入後宮。魏主曹芳正與張皇后商議此事。皇后曰：c內廷耳目頗多，倘事泄露， 必累妾矣！」</p><p class=" stretch-last-line ">正言間，必見師入，皇后大驚。師按劍謂芳曰：「臣父立陛下為君，功德不在周公</p></div> </div>