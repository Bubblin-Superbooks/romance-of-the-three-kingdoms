<div class="leaf "><div class="inner justify"><p class="no-indent  ">殺，臣等特來報讎，非敢造反。但見王允，臣便退兵。」</p><p>王允時在帝側，聞知此言，奏曰：「臣本為社稷計。事已至此，陛下不可惜臣，以 誤國家。臣請下見二賊。」帝徘徊不忍。允自宣平門樓上跳下樓去，大呼曰：「王允在 此！」李傕、郭汜拔劍叱曰：「董太師何罪而見殺？」允曰：「董賊之罪，彌天亙地， 不可勝言。受誅之日，長安士民，皆相慶賀，汝獨不聞乎？」傕、汜曰：「太師有罪； 我等何罪，不肯相赦？」王允大罵：「逆賊何必多言！我王允今日有死而已！」二賊手 起，把王允殺於樓下。史官有詩讚曰：</p><p>王允運機謀，奸臣董卓休。心懷國家恨，眉鎖廟堂憂。英氣連霄漢，忠心貫斗牛。 至今魂與魄，猶遶鳳凰樓。</p><p class=" stretch-last-line ">眾賊殺了王允，一面又差人將王允宗族老幼，盡行殺害。士民無不下淚。當下李傕</p></div> </div>