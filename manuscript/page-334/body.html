<div class="leaf "><div class="inner justify"><p>後會鑾駕返旆，群賊亂政。時冀州方有北鄙之警，匪遑離局；故使從事中郎徐勛， 就發遣操，使繕修郊廟，翊衛幼主。操便放志：專行脅遷，當御省禁；卑侮王室，敗法 亂紀；坐領三臺，專制朝政；爵賞由心，刑戮在口；所愛光五宗，所惡滅三族，群談者 受顯誅，腹議者蒙隱戮；百僚鉗口，道路以目；尚書記朝會，公卿充員品而已。</p><p>故太尉楊彪：典歷二司，享國極位。操因緣睚眥，被以非罪；榜楚參并，五毒備至 ；觸情任忒，不顧憲綱。又議郎趙彥：忠諫直言，義有可納，是以聖朝含聽，改容加錫 。操欲迷奪時權，杜絕言路，擅收立殺，不俟報聞。又梁孝王先帝母昆，墳陵尊顯；桑 梓松柏，猶宜肅恭；而操帥將校吏士，親臨發掘，破棺裸屍，掠取金寶。至今聖朝流涕 ，士民傷懷！</p><p class=" stretch-last-line ">操又特置發丘中郎將，摸金校尉，所過隳突，無骸不露。身處三公之位，而行盜賊</p></div> </div>