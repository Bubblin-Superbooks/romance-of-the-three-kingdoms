<div class="leaf "><div class="inner justify"><p class="no-indent  ">其意。」操視之，乃主簿楊脩也。操曰：「卿且勿言，容吾思之。」遂辭了蔡琰，引眾 出莊。上馬行三里，忽省悟，笑謂脩曰：「卿試言之。」脩曰：「此隱語耳。黃縜乃顏 色之絲也。色傍加絲，是『絕』字。幼婦者，少女也。女傍少字，是『妙』字。外孫乃 女之子也。女傍子字，是『好』字。虀臼乃五辛之器也。受傍辛字，是『辭』字。總而 言之，是『絕妙好辭』四字。」操大驚曰：「正合孤意！」眾皆歎羡楊脩才識之敏。</p><p class=" stretch-last-line ">不一日，軍至南鄭。曹洪接著，備言張郃之事。操曰：「非郃之罪『勝負乃兵家常 事』耳。」洪曰：「目今劉備使黃忠攻打定軍山，夏侯淵知大王兵至，固守未曾出戰。 」操曰：「若不出戰，是示懦也。」便差人持節到定軍山，教夏侯淵進兵。劉瞱諫曰： 「淵性太剛，恐中奸計。」操乃手書與之。使命持節到淵營。淵接入。使者出書，淵拆</p></div> </div>