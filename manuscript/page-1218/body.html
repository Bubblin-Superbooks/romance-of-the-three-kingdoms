<div class="leaf "><div class="inner justify"><p class="no-indent  ">水歇涼。都督可乘虛擊之。」正是：蜀主有謀能設伏，吳兵好勇定遭擒。未知陸遜可聽 其言否，且看下文分解。</p><p>第八十四回：陸遜營燒七百里，孔明巧布八陣圖</p><p>卻說韓當、周泰探知先主移營就涼，急來報知陸遜。遜大喜，遂引兵自來觀看動靜 ：只見平地一屯，不滿萬餘人，大半皆是老弱之眾，大書「先鋒吳班」旗號。周泰曰： 「吾視此等兵如兒戲耳。願同韓將軍分兩路擊之。如其不勝，甘當軍令。」陸遜看了良 久，以鞭指曰：「前面山谷中，隱隱有殺氣起；其下必有伏兵，故於平地設此弱兵，以 誘我耳。諸公切不可出。」</p><p class=" stretch-last-line ">眾將聽了，皆以為懦。次日，吳班引兵到關前搦戰，耀武揚威，辱罵不絕；多有解 衣卸甲，赤身裸體，或睡或坐。徐盛、丁奉入帳稟陸遜曰：「蜀兵欺我太甚！某等願出 擊之！」遜笑曰：「公等但恃血氣之勇，未知孫、吳兵法。此彼誘敵之計也：三日後必</p></div> </div>