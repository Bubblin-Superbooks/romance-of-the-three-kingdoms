<div class="leaf "><div class="inner justify"><p>今聞袁熙、袁尚往投遼東，明公切不可加兵。公孫康久畏袁氏吞併，二袁往投必疑
。若以兵擊之，必併力迎敵，急不可下；若緩之，公孫康、袁氏必自相圖，其勢然也。
 眾皆踴躍稱善。操引眾官復設祭於郭嘉靈前，亡年三十八歲。從征十有一年，多立
奇勳。後人有詩讚曰：
　　天生郭奉孝，豪傑冠群英。腹內藏經史，胸中隱甲兵。</p><p>運謀如范蠡，決策似陳平。可惜身先喪，中原梁棟傾。</p><p>操領兵還冀州，使人先扶郭嘉靈柩於許都安葬。程昱等請曰：「北方既定，今還許 都，可早建下江南之策。」操笑曰：「吾有此志久矣。諸君所言，止合吾意。」是夜宿 於冀州城東角樓上，憑欄仰觀天文。時荀攸在側。操指曰：「南方旺氣燦然，恐未可圖 也。」攸曰：「以丞相天威，何所不服？」</p></div> </div>