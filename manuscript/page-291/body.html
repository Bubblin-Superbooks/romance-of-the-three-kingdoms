<div class="leaf "><div class="inner justify"><p>布於是終日不出，只同嚴氏，貂蟬飲酒解悶。謀士許汜，王楷入見布，進計曰：「 今袁術在淮南，聲勢大振。將軍舊曾與彼約婚，今何不仍求之？彼兵若至，內外夾攻， 操不難破也。」布從其計，即日修書，就著二人前去。許汜曰：「須得一軍引路衝出方 好。」布令張遼，郝萌兩個引兵一千，送出隘口。</p><p>是夜二更，張遼在前，郝萌在後，保著許汜，王楷殺出城去。抹過玄德寨，眾將追 趕不及，已出隘口。郝萌將五百人，跟許汜，王楷而去。張遼引一半軍回來，到隘口時 ，雲長攔住。未及交鋒，高順引兵出城救應，接入城中去了。</p><p class=" stretch-last-line ">且說許汜，王楷至壽春，拜見袁術，呈上書信。術曰：「前者殺吾使命，賴我奼姻 ，今又來相問，何也？」汜曰：「此為曲奸計所誤：願明公詳之。」術曰：「汝主不因 曹兵困急，豈肯以女許我？」楷曰：「明公今不相救，恐脣亡齒寒，亦非明公之福也。</p></div> </div>