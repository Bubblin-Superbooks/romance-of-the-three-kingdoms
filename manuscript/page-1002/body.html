<div class="leaf "><div class="inner justify"><p class="no-indent  ">功。呂蒙遜甘寧上坐，盛稱其功勞。酒至半酣，淩統想起甘寧殺父之讎，又見呂蒙誇美 之，心中大怒，瞪目直視良久，忽拔左右所佩之劍，立於筵上曰：「筵前無樂，看吾舞 劍。」甘寧知其意，推開席桌起身，兩手取兩枝戟挾定，縱步出曰：「看我筵前使戟。 」呂蒙見二人各無好意；便一手挽牌，一手提刀，立於其中曰：「二公雖能，皆不如我 巧也。」說罷，舞起刀牌，將二人分於兩下。</p><p>早有人報知孫權。權慌跨馬，直至筵前。眾將見權至，方各放下軍器。權曰：「吾 常言二人休念舊讎，今日又何如此﹖」凌統哭拜於地。孫權再三勸止。至次日，起兵進 取合淝，三軍盡發。</p><p class=" stretch-last-line ">張遼為失了皖城，回到合淝，心中愁悶。忽曹操差薛悌送木匣一個，上有操封，傍 書云：「賊來乃發」。是日報說「孫權自引十萬大軍，來攻合淝。」張遼便開匣觀之。</p></div> </div>