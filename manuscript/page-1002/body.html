<div class="leaf "><div class="inner justify"><p class="no-indent  ">曹兵驚慌，正不知敵兵多少，自相擾亂。那甘寧百騎，在營內橫馳驟，逢著便殺。各營 鼓譟，舉火如星，喊聲大震。甘寧從寨之南門殺出，無人敢當。孫權令周泰引一枝兵來 接應。甘寧將百騎回到濡須。操兵恐有埋伏，不敢追襲。後人有詩讚曰：鼙鼓聲喧震地 來，吳師到處鬼神哀。百翎直貫曹軍寨，盡說甘寧虎將才。</p><p>甘寧引百騎到寨，不折一人一騎；至營門，令百人皆擊鼓吹笛，口稱：「萬歲！」 歡聲大震。孫權自來迎接。甘寧下馬拜伏。權扶起，攜寧手曰：「將軍此去，足使老賊 驚駭。非孤相捨：正欲觀卿膽耳。」即賜絹千匹，利刃百口。寧拜受訖，遂分賞百人。 權語諸將曰：「孟德有張遼，孤有甘興霸，足以相敵也。」</p><p class=" stretch-last-line ">次日。張遼引兵搦戰。凌統見甘寧有功，奮然曰：「統願敵張遼。」權許之。統遂 領兵五千，離濡須。權自引甘寧臨陣觀戰。對陣圓處，張遼出馬，左有李典，右有樂進</p></div> </div>