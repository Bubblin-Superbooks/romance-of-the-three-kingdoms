<div class="leaf "><div class="inner justify"><p class="no-indent  ">有遺計授與楊儀。若儀無恃，安能退入谷口乎？延必中計矣。陛下寬心。」</p><p>不多時，魏延又表至，告稱楊儀反了。正覽表之間，楊儀又表到，奏稱魏延背反。 二人接連具表，各陳是非。忽報費褘到。後主召入，褘細奏魏延反情。後主曰：「若如 此，且令董允假節釋勸，用好言撫慰。」允奉詔而去。</p><p>卻說魏延燒斷棧道，屯兵南谷，把住隘口，自以為得計;不想楊儀、姜維星夜引兵 抄到南谷之後。儀恐漢中有失，令先鋒何平引三千兵先行。儀同姜維等引兵扶柩望漢中 而來。</p><p class=" stretch-last-line ">且說何平引兵逕到南谷之後，擂鼓吶喊。哨馬飛報魏延，說楊儀令先鋒何平引兵自 槎山小路抄來搦戰。延大怒，急披挂上馬，提刀引兵來迎。雨陣對圓，何平出馬大罵曰 ：「反賊魏延安在？」延亦罵曰：「汝助楊儀造反，何敢罵我！」平叱曰：「丞相新亡</p></div> </div>