<div class="leaf "><div class="inner justify"><p class="no-indent  ">官,不別治生產。臣死之日,不使內有餘帛,外有餘財,以負陛下也。</p><p>孔明寫畢,又囑楊儀曰：「我死之後,不可發喪。可作一大龕將吾屍坐於龕中;以米 七粒,放吾口內;腳下用明燈一盞;軍中安靜如常,切勿舉哀：則將星不墜。吾陰瑰更自起 鎮之。司馬懿見將星不墜,必然驚疑。吾軍可令後軍先行,然後一營一營緩緩而退。若司 馬懿來追,汝可布成陣勢,回旗反鼓。等他來到,卻將我先時所刻木像,安於車上,令大小 將士,分列左右。懿見之必驚走矣。</p><p>楊儀一一領諾。是夜孔明令人扶出,仰觀北斗,遙指一星曰：「此之將星也。」眾視 之：見其色昏暗,搖搖欲墜。孔明以劍指之,口中念咒。咒畢,急回帳時,不省人事。</p><p class=" stretch-last-line ">眾將正慌亂間,忽尚書李福又至;見孔明昏絕,口不能言,乃大哭曰：「我誤國家之大 事也！」須臾,孔明復醒,開目遍視;見李福立於榻前,孔明曰：「吾已知公復來之意也。</p></div> </div>