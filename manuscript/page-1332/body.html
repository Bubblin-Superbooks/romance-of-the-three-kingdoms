<div class="leaf "><div class="inner justify"><p class="no-indent  ">殺四十九顆人頭為祭，則怨鬼自散也。」孔明曰：「本為人死而成怨鬼，豈可又殺生人 耶？吾自有主意。喚行廚宰殺牛馬，和麵為劑，塑成人頭，內以牛羊等肉代之，名曰「 饅頭。」</p><p>當夜於瀘水岸上，設香案，鋪祭物，列燈四十九盞，揚旛招魂；將饅頭等物，陳設 於地。三更時分，孔明金冠鶴氅，親自臨祭，令董厥讀祭文。其文曰：</p><p class=" stretch-last-line ">維大漢建興三年秋九月一日，武鄉侯領益州牧丞相諸葛亮，謹陳祭儀，享於故歿王 事蜀中將校以及南人亡者陰魂曰：「我大漢皇帝，威勝五霸，明繼三王。昨自遠方侵 境，異俗起兵；縱蠆尾以興妖，恣狼心而逞亂。我奉王命，問罪遐荒；大舉貔貅，悉 除螻蟻；雄軍雲集，狂寇冰消。纔聞破竹之聲，便是失猿之勢。但士卒兒郎，盡是九 州豪傑；官僚將校，皆為四海英雄。習武從戎，投明事主，莫不同申三令，共展七擒</p></div> </div>