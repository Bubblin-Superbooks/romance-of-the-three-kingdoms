<div class="leaf "><div class="inner justify"><p>次日，操酒醒，懊恨不已。馥子劉熙，告請父屍歸葬。操泣曰：「吾昨因醉誤傷汝
父，悔之無及。可以三公厚禮葬之。」又撥軍士護送靈柩，即日回葬。
 次日，水軍都督毛玠，于禁，詣帳下，請曰：「大小船隻，俱已配搭連鎖停當。旌
旗戰具，一一齊備。請丞相調遣，剋日進兵。」
　　操至水軍中央大戰船上坐定，喚集諸將，各各聽令。水旱二軍，俱分五色旗號。水 軍中央黃旗毛玠，于禁，前軍紅軍張郃，後軍皂旗呂虔，左軍青旗文聘，右軍白旗呂通 。馬步前軍紅旗徐晃，後軍皂旗李典，左軍青旗樂進，右軍白旗夏侯淵。水陸路都接應 使夏侯惇，曹洪;護衛往來監戰使，許褚，張遼。其餘驍將，各依隊伍。</p><p class=" stretch-last-line ">令畢，水軍寨中發擂三通，各隊伍戰船，分門而出。是日西北風驟起，各船拽起風 帆，衝波激浪，穩如平地。北軍在船上，踴躍施勇，刺鎗使刀。前後左右各軍，旗旛不</p></div> </div>