<div class="leaf "><div class="inner justify"><p class="no-indent  ">軍隔八十里，各自深溝高壘，相持不戰。自八月守至十月。原來許攸不樂審配領兵，沮 授又恨紹不用其謀，各不相和，不圖進取。袁紹心懷疑惑，不思進兵。操乃喚呂布手下 降將臧霸把守青、徐；于禁、李典屯兵河上；曹仁總督大軍，屯於官渡。操自引一軍， 竟回許都。</p><p>且說劉岱、王忠引軍五萬離徐州一百里下寨。中軍虛打曹丞相旗號，未敢進兵，只 打聽河北消息。這裏玄德也不知曹操虛實，未敢擅動，亦只探聽河北。忽曹操差人催劉 岱、王忠進戰。二人在寨中商議。岱曰：「丞相催促攻城，你可先去。」王忠曰：「丞 相先差你。」岱曰：「我是主將，如何先去？」忠曰：「我和你同引兵去。」岱曰：「 我與你拈鬮；拈著的便去。」王忠拈著「先」字，只得分一半軍馬，來攻徐州。</p><p class=" stretch-last-line ">玄德聽知軍馬到來，請陳登商議曰：「袁本初雖屯兵黎陽，奈謀臣不和，尚未進取</p></div> </div>