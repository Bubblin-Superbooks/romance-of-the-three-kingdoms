<div class="leaf "><div class="inner justify"><p class="no-indent  ">後，狂風大作。守門軍士飛報火起。曹仁曰：「此必軍士造飯不小心，遺漏之火，不可 自驚。」</p><p>說猶未了，接連幾次飛報，西、南、北三門皆火起。曹仁急令眾將上馬時，滿縣火 起，上下通紅。是夜之火，更勝前日博望燒屯之火。後人有詩歎曰：</p><p>奸雄曹操守中原，九月南征到漢川。風伯怒臨新野縣，祝融飛下燄摩天。</p><p>曹仁引眾將突煙冒火，尋路奔走，聞說東門無火，急急奔出東門。軍士自相踐踏， 死者無數。曹仁等方纔脫得火厄，背後一聲喊起，趙雲引軍趕來混戰，敗軍各逃性命， 誰肯回身廝殺。</p><p>正奔走間，糜芳引一軍至。又衝殺一陣，曹仁大敗，奪路而走，劉封又引一軍截殺 一陣。到四更時分，人困馬乏，軍士大半焦頭爛額。奔至白河邊，喜得河水不甚深，人 馬都下河吃水。人相喧嚷，馬盡嘶鳴。</p></div> </div>