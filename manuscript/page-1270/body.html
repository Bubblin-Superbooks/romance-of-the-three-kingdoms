<div class="leaf "><div class="inner justify"><p class="no-indent stretch-last-line ">點兒火光。丕問左右曰：「此何故也？」近臣奏曰：「想聞陛下天兵來到，故望風逃竄 耳。」丕暗笑。及至天曉，大霧迷漫，對面不見。須臾風起，霧散雲收，望見江南一帶 皆是連城；城樓上鎗刀耀日，遍城盡插旌旗號帶。頃刻數次人來報：「南徐沿江一帶， 直至石頭城：一連數百里，城郭舟車，連綿不絕，一夜成就。」曹丕大驚。原來徐盛束 縛蘆葦為人，盡穿青衣，執旌旗，立於假城疑樓之上。魏兵見城上許多人馬，如何不膽 寒？丕歎曰：「魏雖有武士千群，無所用之。江南人物，未可圖也！」正驚訝間，忽 然狂風大作，白浪滔天，江水濺濕龍袍，大船將覆。曹真慌令文聘撐小舟急來救駕。龍 舟上人站立不住。文聘跳上龍舟，負丕下得小舟，奔入河港。忽流星馬報道：「趙雲引 兵出陽平關，逕取長安。」丕聽得，大驚失色，便教收軍。眾軍各自奔走。背後吳兵追</p></div> </div>