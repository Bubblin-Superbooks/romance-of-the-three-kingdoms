<div class="leaf "><div class="inner justify"><p>卓出上車，只見二人望車而揖；視之，乃尚書周毖、城門校尉伍瓊也。卓問有何事 ，毖曰：「今聞丞相欲遷都長安，故來諫耳。」卓大怒曰：「我始初聽你兩個，保用袁 紹；今紹已反，是汝等一黨！」叱武士推出都門斬首。遂下令遷都，限來日便行。李儒 曰：「今錢糧缺少，洛陽富戶極多，可籍沒入官。但是袁紹等門下，殺其宗黨而抄其家 貲，必得巨萬。」</p><p>卓即差鐵騎五千，遍行捉拏洛陽富戶，共數千家，插旗頭上，大書「反臣逆黨」， 盡斬於城外，取其金貲。李傕，郭汜，盡驅洛陽之民數百萬口，前赴長安。每百姓一隊 ，間軍一隊，互相拖押；死於溝壑者，不可勝數。又縱軍士淫人妻女，奪人糧食；啼哭 之聲，震動天地。如有行得遲者，背後三千軍催督，軍手執白刃，於路殺人。</p><p class=" stretch-last-line ">卓臨行，教諸門放火，焚燒居民房屋，並放火燒宗廟宮府。南北兩宮，火焰相接；</p></div> </div>