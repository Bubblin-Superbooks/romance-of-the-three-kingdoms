<div class="leaf "><div class="inner justify"><p class="no-indent  ">賞為冀城令，梁虔為上邽令。孔明分撥已畢，整兵進發。諸將問曰：「丞相何不去擒夏 侯楙？」孔明曰：「吾放夏侯楙，如放一鴨耳。今得伯約，得一鳳也。」孔明自得三城 後，威聲大震，遠近州郡，望風歸降。孔明整頓軍馬，盡揚漢中之兵，前出祁山，兵臨 渭水之西。細作報入洛陽。</p><p class=" stretch-last-line ">時魏主曹叡太和元年，升殿設朝。近臣奏曰：「夏侯駙馬已失三郡，逃竄羌中去了 。今蜀兵已到祁山，前軍臨渭水之西，乞早發兵破敵。」叡大驚，乃問群臣曰：「誰可 為朕退蜀兵耶？」司徒王朗出班奏曰：「臣觀先帝每用大將軍曹真，所到必克；今陛下 何不拜為大都督，以退蜀兵？」叡准奏，乃宣曹真曰：「先帝託孤與卿，今蜀兵入寇中 原，卿安忍坐視乎？」真奏曰：「臣才（左為疏之左．右為束）智淺，不稱其職。」王 朗曰：「將軍乃社稷之臣，不可固辭。老臣雖駑鈍，願隨將軍前往。」真又奏曰：「臣</p></div> </div>