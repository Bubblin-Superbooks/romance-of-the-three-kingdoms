<div class="leaf "><div class="inner justify"><p class="no-indent  ">級於帳下。孔明大笑曰：「吾故使汝殺此二賊，以表忠心。」遂命高定為益州太守，總 攝三郡；令鄂煥為牙將。三路軍馬已平。於是永昌太守王伉出城迎孔明。孔明入城已畢 ，問曰：「誰與公守此城，以保無虞？」伉曰：「某今日得此郡無危者，皆賴永昌不韋 人：姓呂，名凱，字季平：皆此人之力。」孔明遂請呂凱至。凱入見，禮畢。孔明曰： 「久聞公乃永昌高士，多虧公保守此城。今欲平蠻方，公有何高見？」呂凱遂取一圖， 呈與孔明曰：「某自歷仕以來，知南人欲反久矣；故密遣人入其境，察看可屯兵交戰之 處，書成一圖，名曰『平蠻指掌圖』。今敢獻與明公。明公試觀之，可為征蠻之一助也 。」孔明大喜，就用呂凱為行軍教授，兼鄉導官。於是孔明提兵大進，深入南蠻之境。</p><p class=" stretch-last-line ">正行軍之次，忽報天子差使命至。孔明請入中軍，但見一人素袍白衣而進，乃馬謖</p></div> </div>