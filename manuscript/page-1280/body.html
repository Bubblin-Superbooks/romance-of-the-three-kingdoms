<div class="leaf "><div class="inner justify"><p class="no-indent  ">放汝去，若何？」獲曰：「汝放我回去，再整軍馬，共決雌雄；若能再擒吾，吾方服也 。」孔明即令去其縛，與衣服穿了，賜以酒食，給與鞍馬，差人送出路徑，望本寨而去 。正是：寇入掌中還放去，人居化外未能降。未知再來交戰若何，且看下文分解。</p><p>第八十八回：渡瀘水再縛番王，識詐降三擒孟獲</p><p>卻說孔明放了孟獲，眾將上帳問曰；「孟獲乃南蠻渠魁，今幸被擒，南方便定；丞 相何故放之？」孔明笑曰：「吾擒此人，如囊中取物耳。直須降伏其心，自然平矣。」 諸將聞言，皆未有信。</p><p class=" stretch-last-line ">當日孟獲行至瀘水，正遇手下敗殘的蠻兵，皆來尋探，兵見了孟獲，且驚且喜，拜 問曰：「大王如何能夠回來？」獲曰：「蜀人監我在帳中，被我殺死十餘人，乘夜黑而 走。正行間，逢著一哨馬軍，亦被我殺之，奪了此馬；因此得脫。」眾皆大喜，擁孟獲</p></div> </div>