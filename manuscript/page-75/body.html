<div class="leaf "><div class="inner justify"><p class="no-indent  ">侯商議。眾人都到，只有公孫瓚後至，紹請入帳列坐。紹曰：「前日鮑將軍之弟不遵調 遣，擅自進兵，殺身喪命，折了許多軍士。今者孫文臺又敗於華雄：挫動銳氣，為之奈 何？」諸侯並皆不語。</p><p>紹舉目遍視，見公孫瓚背後立著三人，容貌異常，都在那裏冷笑。紹問曰：「公孫 太守背後何人？」瓚呼玄德出曰：「此吾自幼同舍兄弟，平原令劉備是也。」曹操曰： 「莫非破黃巾劉玄德乎？」瓚曰：「然。」即令劉玄德拜見。瓚將玄德功勞，並其出身 ，細說一遍。紹曰：「既是漢室宗派，取坐來。」命坐。備遜謝。紹曰：「吾非敬汝名 爵，吾敬汝是帝室之冑耳。」玄德乃坐於末位，關、張叉手侍立於後。</p><p class=" stretch-last-line ">忽探子來報：「華雄引鐵騎下關，用長竿挑著孫太守赤幘，來寨前大罵搦戰。」紹 曰：「誰敢去戰？」袁術背後轉出驍將俞涉曰：「小將願往。」紹喜，便著俞涉出馬。</p></div> </div>