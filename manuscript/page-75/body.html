<div class="leaf "><div class="inner justify"><p class="no-indent  ">馬而奔。祖茂曰：「主公頭上赤幘射目，為賊所識認。可脫幘與某戴之。」堅就脫幘換 茂盔，分兩路而走。雄軍只望赤幘者追趕，堅乃從小路得脫。祖茂被華雄追急，將赤幘 挂於人家燒不盡的庭柱上，卻入樹林潛躲。</p><p>華雄軍於下遙月見赤幘，四面圍定，不敢近前。用箭射之，方知是計，遂向前取了 赤幘。祖茂於林後殺出，揮雙刀欲劈華雄；雄大喝一聲，將祖茂一刀砍於馬下。殺至天 明，雄方引兵上關。程普，黃蓋，韓當都來尋見孫堅，再收拾軍馬屯紮。堅為折了祖茂 ，傷感不已，星夜遣人報知袁紹。紹大驚曰：「不想孫文臺敗於華雄之手！」便聚眾諸 侯商議。眾人都到，只有公孫瓚後至，紹請入帳列坐。紹曰：「前日鮑將軍之弟不遵調 遣，擅自進兵，殺身喪命，折了許多軍士。今者孫文臺又敗於華雄：挫動銳氣，為之奈 何？」諸侯並皆不語。</p></div> </div>