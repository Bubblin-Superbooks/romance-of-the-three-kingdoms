<div class="leaf "><div class="inner justify"><p class="no-indent  ">」次曰，王經全家皆押赴東市。王經母子含笑受刑。滿城士庶，無不垂淚。後人有詩曰 ：</p><p>漢初誇伏劍，漢末見王經：真烈心無異，堅剛志更清。節如泰華重，命羽毛輕。母 子聲名在，應同天地傾。</p><p>太傅司馬孚請以王禮葬曹髦，昭許之。賈充等勸司馬昭受魏禪，即天子位。昭曰： 「昔文王三分天下有其二，以服事殷，故聖人稱為至德。魏武帝不肯禪於漢，猶吾之不 肯禪於魏也。」賈充等言，已知司馬昭留意於子司馬炎矣，遂不復勸進。是年六月，司 馬昭立常道鄉公曹璜為帝，改元景元元年。璜改名曹奐，字景召—乃武帝曹操之孫，燕 王曹宇之子也。奐封昭為丞相晉公，賜錢十萬、絹萬疋。其文武多官，各有封賞。</p><p class=" stretch-last-line ">早有細卒報入蜀中。姜維聞司馬昭弒了曹髦，立了曹奐，喜曰：「吾今日伐魏，又 有名矣。」遂發書入吳，令起兵問司馬昭弒君之罪；一面奏准後主，起兵十五萬，車乘</p></div> </div>