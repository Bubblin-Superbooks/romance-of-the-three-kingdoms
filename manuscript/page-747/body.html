<div class="leaf "><div class="inner justify"><p class="no-indent  ">趕入陣。奉指揮眾軍一裏圍牛金於陣中。金左右衝突，不能得出。曹仁在城上望見牛金 困在垓心，遂披甲上馬，引麾下壯士數百騎出城，奮力揮刀。殺入吳陣。徐盛迎戰，不 能抵當。曹仁殺到垓心，救出牛金，回顧尚有數十騎在陣，不能得出，遂復翻身殺入， 救出重圍。正遇蔣欽攔路，曹仁與牛金奮力衝散。仁弟曹純，亦引兵接應。混殺一陣， 吳軍敗走，曹仁得勝而回。</p><p>蔣欽兵敗，回見周瑜，瑜怒欲斬之，眾將告免。</p><p>瑜即點兵，要親與曹仁決戰。甘寧曰：「都督未可造次。今曹仁令曹洪據守彝陵， 為犄角之勢。某願以精兵三千，徑取彝陵，都督然後可取南郡。」</p><p class=" stretch-last-line ">瑜服其論，先教甘寧引三千兵攻打彝陵。早有細作報知曹仁，仁與陳矯商議。矯曰 ：「彝陵有失，南郡亦不可守矣。宜速救之。」仁遂令曹純與牛金暗地引兵救曹洪。曹</p></div> </div>