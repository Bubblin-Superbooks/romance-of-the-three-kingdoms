<div class="leaf "><div class="inner justify"><p class="no-indent  ">急待爭鬥，劉封，關平各捉住一人。玄德喝曰：「吾與汝主是同宗兄弟，汝二人何故同 謀，離間親情？」龐統叱左右搜其身畔，果然各搜出利刀一口。統便喝斬二人。玄德猶 豫未決。統曰：「二人本意欲害吾主，罪不容誅。」遂叱刀斧手斬楊懷，高沛於帳前。 黃忠，魏延早將二百從人，先自捉下，不曾走了一個。玄德喚入，各賜酒壓驚。玄德曰 ：「楊懷，高沛離間吾兄弟，又藏利刀行刺，故行誅戮。你等無罪，不必驚疑。」眾皆 拜謝。龐統曰：「吾今即用汝等引路，帶吾軍取關。各有重賞。」</p><p class=" stretch-last-line ">眾皆應允。是夜二百人先行，大軍隨後。前軍至關下叫曰：「二將軍有急事回，可 速開關。」城上聽得是自家軍，即時開關。大軍一擁而入，兵不血刃，得了涪關。蜀軍 皆降。玄德各加重賞，遂即分兵前後守把。次日勞軍，設宴於公廳。玄德酒酣，顧龐統</p></div> </div>