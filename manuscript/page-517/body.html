<div class="leaf "><div class="inner justify"><p class="no-indent  ">拾得鐵桶相似，將玄德帶來三百軍，都遣歸館舍，只待半酣，號起下手。</p><p>酒至三巡，伊籍起把盞，至玄德前，以目視玄德，低聲謂曰：「請更衣。」玄德會 意，即起如廁。伊籍把盞畢，疾入後園，接著玄德，附耳報曰：「蔡瑁設計害君，城外 東、南、北三處，皆有軍馬守把。惟西門可走，公宜急逃！」玄德大驚，急解的盧馬， 開後園門牽出，飛身上馬，不顧從者，匹馬望西門而走。門吏問之，玄德不答，加鞭而 出。門吏當之不住，飛報蔡瑁。瑁即上馬，引五百軍隨後追趕。</p><p class=" stretch-last-line ">卻說玄德撞出西門，行無數里，前有大溪，攔住去路。那檀溪闊數丈，水通襄江， 其波甚緊。玄德到溪邊，見不可渡，勒馬再回，遙望城西塵頭大起，追兵將至。玄德曰 ：「今番死矣！」遂回馬到溪邊。回頭看時，追兵已近。玄德著慌，縱馬下溪。行不數</p></div> </div>