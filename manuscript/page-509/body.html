<div class="leaf "><div class="inner justify"><p>於是留曹植與曹丕在鄴郡造臺，使張燕守北寨。操將所得袁紹之兵，共五六十萬， 班師回許都，大封功臣；又表贈郭嘉為貞侯，養其子奕於府中。復聚眾謀士商議，欲南 征劉表。荀彧曰：「大軍方北征而回，未可復動。且待半年，養精蓄銳，劉表、孫權， 可一鼓而下也。」操從之，遂分兵屯田，以候調用。</p><p>卻說玄德自到荊州，劉表待之甚厚。一日，正相聚飲酒，忽報降將張武、陳孫在江 夏掠人民，共謀造反。表驚曰：「二賊又反，為禍不小！」玄德曰：「不須兄長憂慮， 備請往討之。」表大喜，即點三萬軍，與玄德前去。玄德領命即行，不一日，來到江夏 。張武、陳孫引兵來迎。玄德與關、張、趙雲出馬在門旗下。望見張武所騎之馬，極其 雄駿。玄德曰：「此必千里馬也。」</p><p class=" stretch-last-line ">言未畢，趙雲挺鎗出，徑衝彼陣。張武縱馬來迎，不三合，被趙雲一鎗刺落馬下，</p></div> </div>