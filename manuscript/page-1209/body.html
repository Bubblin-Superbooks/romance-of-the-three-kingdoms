<div class="leaf "><div class="inner justify"><p class="no-indent  ">，獻上馬忠首級，哭告於前曰：「臣等實無反心；被呂蒙詭計，稱言關公已亡，賺開城 門，臣等不得已而降。今聞聖駕前來，特殺此賊，以雪陛下之恨。伏乞陛下恕臣等之罪 。」先主大怒曰：「朕自離成都許多時，你兩個如何不來請罪？今見勢危，故來巧言， 欲全性命！朕若饒你，至九泉之下，有何面目見關公乎！」</p><p>言訖，令關興在御營中，設關公靈位。先主親捧馬忠首級，詣前祭祀。又令關興將 糜芳、傅士仁剝去衣服，跪於靈前，親自用刀剮之，以祭關公。忽張苞上帳哭拜於前曰 ：「二伯父讎人皆已誅戮；臣父冤讎，何日可報？」先主曰：「賢姪勿憂。朕當削平江 南，殺盡吳狗，務擒二賊，與汝親自醢之，以祭汝父。」苞泣謝而退。</p><p class=" stretch-last-line ">此時先主威聲大震，江南之人，盡皆膽裂，日夜號哭。韓當、周泰大驚，急奏吳王 ，具言糜芳、傅士仁殺了馬忠，去歸蜀帝，亦被蜀帝殺了。孫權心怯，遂聚文武商議。</p></div> </div>