<div class="leaf "><div class="inner justify"><p class="no-indent  ">引五六人投東吳去了。」先主笑曰：「黃漢升非反叛之人也；因朕失口誤言老者無用， 彼必不服老，故奮力去相持矣。」即召關興、張苞曰：「黃漢升此去必然有失。賢姪休 辭勞苦，可去相助。略有微功。便可令回，勿使有失。」二小將拜辭先生，引本部軍來 助黃忠。正是：老臣素矢忠君志，年少能成報國功。未知黃忠此去如何，且看下文分解 。</p><p>第八十三回：戰猇亭先主得讎人，守江口書生拜大將</p><p>卻說章武二年春正月，武威後將軍黃忠隨先主伐吳；忽聞先主言老將無用，即提刀 上馬，引親隨五六人，逕到彝陵營中。吳班與張南、馮習接入，問曰：「老將軍此來， 有何事故？」忠曰：「吾自長沙跟天子到今，多負勤勞。」今雖七旬有餘，食肉十斤， 臂開二石之弓，能乘千里之馬，未足為老。昨日主上言吾等老邁無用，故來此與東吳交 鋒，看吾斬將，老也不老！」</p></div> </div>