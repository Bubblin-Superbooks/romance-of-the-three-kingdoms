<div class="leaf "><div class="inner justify"><p class="no-indent  ">理合繼統以延漢祀。」漢中王勃然變色曰：「孤豈效逆賊所為！」拂袖而起，入於後宮 。眾官皆散。</p><p>三日後，孔明又引眾官入朝，請漢中王出。眾皆拜伏於前。許靖奏曰：「今漢天子 已被曹丕所弒，主上不即帝位，興師討逆，不得為忠義也。今天下無不欲王上為君，孝 愍皇帝雪恨。若不從臣等所議，是失民望矣。」漢中王曰：「孤雖是景帝之孫，並未有 德澤以布於民，今一旦自立為帝，與篡竊何異？」孔明苦勸數次，漢中王堅執不從。孔 明乃設一計，謂眾官曰：「如此如此。」於是孔明託病不出。</p><p class=" stretch-last-line ">漢中王聞孔明病篤，親到府中，直入臥榻邊問曰：「軍師所感何疾？」孔明答曰： 「憂心如焚，命不久矣。」漢中王曰：「軍師所憂何事？」連問數次，孔明只推病重， 瞑目不答。漢中王再三請問。孔明喟然歎曰：「臣自出茅廬，得遇大王，相隨至今，言</p></div> </div>