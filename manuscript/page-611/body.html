<div class="leaf "><div class="inner justify"><p>卻說趙雲自四更時分，與曹軍廝殺，往來衝突，殺至天明，尋不見玄德，又失了玄 德老小。雲自思曰：「主人將甘、糜二夫人，與小主人阿斗，託付在我身上；今日軍中 失散，有何面目去見主人？不如去決一死戰，好歹要尋主母與小主人下落！」回顧左右 ，只有三四十騎相隨。雲拍馬在亂軍中尋覓，二縣百姓號哭之聲，震天動地。中箭著槍 ，拋男棄女而走者，不計其數。</p><p>趙雲正走之間，見一人臥在草中，視之乃簡雍也。雲急問曰：「曾見兩位主母否？ 」雍曰：「二主母棄了車仗，抱阿斗而走。我飛馬趕去，轉過山坡，被一將刺了一槍， 跌下馬來，馬被奪了去。我爭鬥不得，故臥在此。」雲乃將從人所騎之馬，借一匹與簡 雍騎坐；又著二卒扶護簡雍先去，報與主人：「我上天入地，好歹尋主母與小主人來。 如尋不見，死在沙場上也！」</p><p class=" stretch-last-line ">說罷，拍馬望長板坡而去。忽一人大叫：「趙將軍那裏去？」雲勒馬問曰：「你是</p></div> </div>