<div class="leaf "><div class="inner justify"><p>卻說司馬懿斬了曹爽太尉，蔣濟曰：「尚有魯芝、辛敞斬關奪門而出，楊綜奪印不 與，皆不可縱。」懿曰：「彼各為其主，乃義人也。遂復各人舊職。辛敞歎曰：「吾若 不問於姊，失大義矣！」後人有詩讚辛憲英曰：</p><p>為臣食祿當思報，事主臨危合盡忠。辛氏憲英曾勸弟，古今千載頌高風。</p><p>司馬懿饒了辛敞等，乃出榜曉諭：但有曹爽門下一應人等，盡皆免死；有官者照舊 復職。軍民和守家業，內外安堵。何、鄧二人死於非命，果應管輅之言。後人有詩讚管 輅曰：</p><p>傳得聖賢真妙訣，平原管輅相通神。「鬼幽」、「鬼躁」分何鄧，未喪先知是死人 。</p><p class=" stretch-last-line ">卻說魏主曹芳封司馬懿為丞相，加九鍚。懿固辭不肯受。芳不淮，令父子三人同領 國事。懿忽然想起：「曹爽全家雖誅，尚有夏侯霸守備雍州等處，係爽親族，倘驟然作</p></div> </div>