<div class="leaf "><div class="inner justify"><p class="no-indent  ">。既主公要他去時，某分三萬軍，教他為後部。」於是文醜自領七萬軍先行，令玄德引 三萬軍隨後。</p><p>且說曹操見雲長斬了顏良，倍加欽敬，表奏朝廷，封雲長為漢壽亭侯,，鑄印貽關 公。忽報袁紹又使大將文醜渡黃河，已據延津之上。操乃先使人移徙居民於西河，然後 自領兵迎之；傳下將令，以後軍為前軍，以前軍為後軍；糧草先行，軍兵在後。呂虔曰 ：「糧草在先，軍兵在後，何意也？」操曰：「糧草在後，多被摽掠，故令在前。」虔 曰：「倘遇敵軍劫去，如之奈何？」操曰：「且待敵軍到時，卻有理會。」</p><p class=" stretch-last-line ">虔心疑未決。操令糧食輜重沿河塹至延津。操在後軍，聽得前軍發喊，急教人看時 ，報說：「河北大將文醜兵至，我軍皆棄糧草，四散奔走。後軍又遠，將如之何？」操 以鞭指兩阜曰：「此可暫避。」人馬急奔土阜。操令軍士皆解衣卸甲少歇，盡放其馬。</p></div> </div>