<div class="leaf "><div class="inner justify"><p class="no-indent  ">去！」關公大笑曰：「無知狂賊！汝既從張角為盜，亦知劉，關，張兄弟三人名字否？ 」黃巾者曰：「我只聞赤面長髯者名關雲長，卻未識其面。汝何人也？」</p><p>公乃停刀立馬，解開鬚囊，出長髯令視之。其人滾鞍下馬，腦揪郭常之子拜獻於馬 前。關公問其姓名。告曰：「某姓裴，名元紹。自張角死後，一向無主，嘯聚山林，權 於此處藏伏。今早這廝來報：有一客人，騎一匹千里馬，在我家投宿。特邀某來劫奪此 馬。不想卻遇將軍。」郭常之子拜伏乞命。關公曰：「吾看汝父之面，饒你性命！」</p><p class=" stretch-last-line ">郭子抱頭鼠竄而去。公謂元紹曰：「汝不識吾面，何以知吾名？」元紹曰：「離此 二十里有一臥牛山。山上有一關西人，姓周，名倉，兩臂有千斤之力。面孔虯髯，形容 甚偉。原在黃巾張寶部下為將，張寶死，嘯聚山林。他多曾與某說將軍盛名，恨無門路</p></div> </div>