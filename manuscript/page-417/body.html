<div class="leaf "><div class="inner justify"><p class="no-indent  ">馬俯，伏道傍曰：「周倉參拜。」關公曰：「壯士何處曾識關某來？」倉曰：「舊隨黃 巾張寶時，曾識尊顏；恨失身賊黨，不得相隨。今日幸得拜見。願將軍不棄，收為步卒 ，早晚執鞭隨鐙，死亦甘心！」公見其意甚誠，乃謂曰：「汝若隨我，汝手下人伴若何 ？」倉曰：「願從則俱從；不願從者，聽之可也。」</p><p class=" stretch-last-line ">於是眾人皆曰：「願從。」關公乃下馬至車前稟問二嫂。甘夫人曰：「叔叔自離許 都，於路獨行至此，歷過多少艱難，未嘗要軍馬相隨；前廖化欲相投，叔既卻之，今何 獨容周倉之眾耶？我輩女流淺見，叔自斟酌。」公曰：「嫂嫂之言是也。」遂謂周倉曰 ：「非關某寡情，奈二夫人不從。汝等且回山中，待我尋見兄長，必來相招。」周倉頓 首告曰：「倉乃一粗莽之夫，失身為盜；今遇將軍，如重見天日，豈忍復錯過？若以眾 人相隨為不便，可令其盡跟裴元紹去。倉隻身步行，跟隨將軍，雖萬里不辭也！」關公</p></div> </div>