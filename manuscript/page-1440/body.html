<div class="leaf "><div class="inner justify"><p class="no-indent  ">引三千軍逕到魏兵屯糧之所，不可入營，但於上風頭放火。若燒著車仗，魏兵必來圍吾 寨。」又差馬忠、張嶷各引五千兵在外圍住，內外夾攻。</p><p>三人受計去了。又喚關興、張苞分付曰：「魏兵頭營接連四通之路。今晚若山西火 起，魏兵必來截吾營。汝二人卻伏於魏寨左右。等它出寨，汝二人便可劫之。又喚吳班 、吳懿分付曰：「汝二人各引一軍伏於營外。若魏兵到，可截其歸路。」</p><p>孔明分撥已畢，自在祁山上憑高而坐。魏兵探知蜀兵要來劫糧，慌忙報與孫禮。禮 令人飛報曹真。真遣人去頭營分付看張虎、樂★（左糸右林）：「看今夜山西火起，蜀 兵必來救應。可以出軍，如此如此。」二人受計，令人登樓專看火號。</p><p class=" stretch-last-line ">卻說孫禮把軍伏於山西，只待蜀兵到。是夜二更馬岱引三千兵來，人皆銜枚，馬皆</p></div> </div>