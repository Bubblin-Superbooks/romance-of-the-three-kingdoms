<div class="leaf "><div class="inner justify"><p class="no-indent  ">益州，東可以拒曹操，乃商議欲以女招超為婿。大將楊柏諫曰：「馬超妻子遭慘禍，皆 超之貽害也。主公豈可以女與之？」魯從其言，遂罷招婿之議。或以楊柏之言，告知馬 超。超大怒，有殺楊柏之意。楊柏知之，與兄楊松商議，亦圖馬超之心。</p><p>正值劉璋遣使求救於張魯，魯不從。忽報劉璋又遣黃權到。權先來見楊松，說：「 東西兩川，實為脣齒；西川若破，東川亦難保矣。今若肯相救，當以二十州相酬。」松 大喜，即引黃權來見張魯，說脣齒利害，更以二十州相謝。魯喜其利，從之。巴西閻圃 諫曰：「劉璋與主公世讎，今事急求救，詐許割地，不可從也」忽階下一人進曰：「某 雖不才，願乞一旅之師，生擒劉備。務要割地以還。」正是：方看真主來西蜀，又見精 兵出漢中。未知其人是誰，且看下文分解。</p><p>第六十五回：馬超大戰葭萌關，劉備自領益州牧</p></div> </div>