<div class="leaf "><div class="inner justify"><p class="no-indent  ">遂令將士打城。手下十餘驍騎，下馬渡河，飛身上城，殺散軍士，大開城門。於是諸葛 誕引兵入城，乘風放火，殺至綝家。綝慌上樓避之。誕提劍上樓，大喝曰：「汝父樂進 ，昔日受魏國大恩！不思報本，反欲順司馬昭耶！」</p><p>綝未及回言，為誕所殺。一面具表數司馬昭之罪，使人申奏洛陽；一面大聚兩淮屯 田戶口十餘萬，並揚州新降兵四萬餘人，積草屯糧，準備進兵。又令長史吳綱送子諸葛 ★（左水右靚）入吳為質求援，務要合兵誅討司馬昭。</p><p class=" stretch-last-line ">此時東吳丞相孫峻病亡，從弟孫綝輔政。綝字子通，為人強暴，殺大司馬滕亂、將 軍呂據、王惇等：因此權柄皆歸於綝。吳主孫亮，雖然聰明，無可奈何。於是吳綱將 諸葛★（左水右靚）至石頭城，入拜孫綝。綝問其故。綱曰：「諸葛誕乃蜀漢諸葛武侯 之族弟也，向事魏國；今見司馬昭欺君罔上，廢主弄權，欲興師討之，而力不及，故特</p></div> </div>