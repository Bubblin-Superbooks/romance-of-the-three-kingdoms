<div class="leaf "><div class="inner justify"><p class="no-indent  ">，敢小覷我！」方欲交兵，劉表便退。堅縱馬趕去，兩山後伏兵齊起，背後蒯越、蔡瑁 趕來，將孫堅困在垓心。正是：玉璽得來無用處，反因此寶動刀兵。畢竟孫堅怎地脫身 ，且聽下文分解。</p><p>第七回：袁紹磐河戰公孫，孫堅跨江擊劉表</p><p>卻說孫堅被劉表圍住，虧得程普，黃蓋，韓當，三將死救得脫，折兵大半，奪路引 兵回江東。自此孫堅與劉表結怨。</p><p>且說袁紹屯兵河內，缺少糧草。冀州牧韓馥，遣人送糧以資軍用。謀士逢紀說紹曰 ：「大丈夫縱橫天下，何待人送糧為食？冀州乃錢糧廣盛之地，將軍何不取之？」紹曰 ：「未有良策。」紀曰：「可暗使人馳書與公孫瓚，令進兵取冀州，約以夾攻，瓚必興 兵。韓馥無謀之輩，必請將軍領州事；就中取事，唾手可得。」</p><p class=" stretch-last-line ">紹大喜，即發書到瓚處。瓚得書，見說共攻冀州，平分其地，大喜，即日興兵。紹</p></div> </div>