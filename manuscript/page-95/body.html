<div class="leaf "><div class="inner justify"><p class="no-indent  ">戰。蔡瑁舞刀來迎。鬥到數合，黃蓋揮鞭打瑁，正中護心鏡。瑁撥回馬走，孫堅乘勢殺 過界口。山背後金鼓齊鳴，乃劉表親自引軍來到。孫堅就馬上施禮曰：「景升何故信袁 紹之書，相逼鄰郡！」表曰：「汝匿傳國璽，將欲反耶？」堅曰：「吾若有此物，死於 刀箭之下！」表曰：「汝若要我聽信，將隨軍行李，任我搜看。」堅怒曰：「汝有何力 ，敢小覷我！」方欲交兵，劉表便退。堅縱馬趕去，兩山後伏兵齊起，背後蒯越、蔡瑁 趕來，將孫堅困在垓心。正是：玉璽得來無用處，反因此寶動刀兵。畢竟孫堅怎地脫身 ，且聽下文分解。</p><p>第七回：袁紹磐河戰公孫，孫堅跨江擊劉表</p><p>卻說孫堅被劉表圍住，虧得程普，黃蓋，韓當，三將死救得脫，折兵大半，奪路引 兵回江東。自此孫堅與劉表結怨。</p><p class=" stretch-last-line ">且說袁紹屯兵河內，缺少糧草。冀州牧韓馥，遣人送糧以資軍用。謀士逢紀說紹曰</p></div> </div>