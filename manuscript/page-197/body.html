<div class="leaf "><div class="inner justify"><p class="no-indent  ">其謀，連夜擺佈軍士，護送車駕前奔箕關。李樂聞知，不等傕、汜軍到，自引本部人馬 前來追趕。四更左側，趕到箕山下，大叫：「車駕休行！李傕、郭汜在此！」嚇得獻帝 心驚膽戰，山上火光遍起。正是：</p><p>前番兩賊分為二，今番三賊合為一。不知漢天子怎離此難，且聽下文分解。</p><p>第十四回：曹孟德移駕幸許都，呂奉先乘夜襲徐郡</p><p>卻說李樂引軍詐稱李傕、郭汜來追車駕，天子大驚。楊奉曰：「此李樂也。」遂令 徐晃出迎之，李樂親自出戰。兩馬相交，只一合，被徐晃一斧砍於馬下，殺散餘黨，保 護車駕過箕關。太守張揚具粟帛迎駕於軹道。帝封張揚為大司馬。楊辭帝屯兵野王去了 。</p><p class=" stretch-last-line ">帝入洛陽，見宮室燒盡，街市荒蕪，滿目皆是蒿草，宮院中只有頹牆壞壁，命楊奉</p></div> </div>