<div class="leaf "><div class="inner justify"><p>卻說孔明引軍在鹵城打曬小麥，忽喚諸將聽令曰：「今夜敵人必來攻城。吾料鹵城 東西麥田之內，足可伏兵；誰敢為我一往？」姜維、魏延、馬岱四將出曰：「某等願往 。」孔明大喜，乃命姜維、魏延各引二千兵，伏於東南西北兩處；馬岱、馬忠各引二千 兵伏在西南東北兩處：「只聽砲響，四角一齊殺來。」四將引兵，受計去了。孔明自引 百餘人，各帶火砲出城，伏在麥田之內。</p><p>卻說司馬懿引兵逕到鹵城下，日已昏黑，乃謂諸將曰：「若白日進兵，城中必有準 備；今可乘夜晚攻之。此處城低壕淺，可便打破。」遂屯兵城外。一更時分，郭淮亦引 兵來。兩下合兵，一聲鼓響，把鹵城四面圍得鐵桶相似。城上萬弩齊發，矢石如雨，魏 兵不敢前進。忽然魏軍中信砲連聲，三軍大驚，又不知何處兵來。</p><p class=" stretch-last-line ">淮令人去麥田搜時，四角上火光沖天，喊聲大震，四路蜀兵，一齊殺至；鹵城四門</p></div> </div>