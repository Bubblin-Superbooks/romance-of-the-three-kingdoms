<div class="leaf "><div class="inner justify"><p class="no-indent  ">戰，必被周瑜擒矣！無學之輩！可惜吾屈死汝手！」操曰：「何謂我無學？」澤曰：「 汝不識機謀，不明道理，豈非無學？」操曰：「你且說我那幾般不是處？」澤曰：「汝 無待賢之禮，吾何必言？但有死而已。」操曰：「汝若說得有理，我自然敬服。」澤曰 ：「豈不聞『背主作竊，不可定期』？倘今約定日期，急切下不得手，這裏反來接應， 事必泄漏。但可覷便而行，豈可預期相訂乎？汝不明此理，欲屈殺好人，真無學之輩也 ！」</p><p>操聞言，改容下席而謝曰：「某見事不明，誤犯尊威，幸勿掛懷。」澤曰：「吾與 黃公覆，傾心投降，如嬰兒之望父母，豈有詐乎？」操大喜曰：「若二人能建大功，他 日受爵，必在諸人之上。」澤曰：「某等非為爵祿而來，實應天順人耳。」操取酒待之 。</p><p class=" stretch-last-line ">少頃，有人入帳，於操耳邊私語。操曰：「將書來看。」其人以密書呈上。操觀之</p></div> </div>