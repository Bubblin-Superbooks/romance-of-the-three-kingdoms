<div class="leaf "><div class="inner justify"><p class="no-indent  ">怒，拔佩劍望于吉擲去，一人中劍而倒。眾視之，乃前日動手殺于吉之小卒，被劍砍入 腦袋，七竅流血而死。策命扛出葬之。</p><p>比及出觀，又見于吉走入觀門來。策曰：「此觀亦藏妖之所也！」遂坐於觀前，命 武士五百人拆毀之。武士方上屋揭瓦，卻見于吉立於屋上，飛瓦擲地。策大怒，傳令逐 出本觀道士，放火燒燬殿宇。火起處，又見于吉立於火光之中。策怒歸府，又見于吉立 於府門前。策乃不入府，隨點起三軍，出城外下寨，傳喚眾將商議，欲起兵助袁紹夾攻 曹操。眾將俱曰：「主公玉體違和，未可輕動。且待平愈，出兵未遲。」</p><p>是夜孫策宿於寨內，又見于吉披髮而來。策於帳中叱喝不絕。次日，吳太夫人傳令 ，召策回府。策乃歸見其母。夫人見策形容憔悴，泣曰：「兒失形矣！」策即引鏡自照 ，果見形容十分瘦損，不覺失驚，顧左右曰：「吾奈何憔悴至此耶！」</p></div> </div>