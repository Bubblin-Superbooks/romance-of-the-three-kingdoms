<div class="leaf "><div class="inner justify"><p>不說孔融起兵。且說玄德離北海來見公孫瓚，且說欲救徐州之事。瓚曰：「曹操與 君無讎，何苦替人出力？」玄德曰：「備已許人，不敢失信。」瓚曰：「我借與君馬步 軍二千。」玄德曰：「更望借趙子龍一行。」瓚許之。玄德遂與關、張引本部三千人為 前部，子龍引二千人隨後，往徐州來。</p><p>卻說糜竺回報陶謙，言北海又請得劉玄德來助；陳元龍也回報青州田楷欣然領兵來 救；陶謙心安。原來孔融、田楷兩路軍馬，懼怕曹兵勢猛，遠遠依山下寨，未敢輕進。 曹操見兩路軍到，亦分了軍勢，不敢向前攻城。</p><p class=" stretch-last-line ">卻說劉玄德軍到，見孔融。融曰：「曹兵勢大，操又善於用兵，未可輕戰。且觀其 動靜，然後進兵。」玄德曰：「但恐城中無糧，難以久持。備令雲長、子龍領軍四千， 在公部下相助；備與張飛奔曹營，逕投徐州去見陶使君商議。」融大喜，會合田楷，為</p></div> </div>