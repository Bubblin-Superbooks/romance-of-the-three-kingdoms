<div class="leaf "><div class="inner justify"><p class="no-indent  ">「公以備為何如人也？聖人云：『自古皆有死，人無信不立。』劉備借得軍，或借不得 軍，必然親至。」</p><p>孔融應允；教糜竺先回徐州去報，融便收拾起程。太史慈拜謝曰：「慈奉母命前來 相助，今幸無虞。有揚州刺史劉繇，與慈同郡，有書來喚，不敢不去。容圖再見。」融 以金帛相酬，慈不肯受而歸。其母見之，喜曰：「我喜汝有以報北海也！」遂遣慈往揚 州去了。</p><p>不說孔融起兵。且說玄德離北海來見公孫瓚，且說欲救徐州之事。瓚曰：「曹操與 君無讎，何苦替人出力？」玄德曰：「備已許人，不敢失信。」瓚曰：「我借與君馬步 軍二千。」玄德曰：「更望借趙子龍一行。」瓚許之。玄德遂與關、張引本部三千人為 前部，子龍引二千人隨後，往徐州來。</p><p class=" stretch-last-line ">卻說糜竺回報陶謙，言北海又請得劉玄德來助；陳元龍也回報青州田楷欣然領兵來</p></div> </div>