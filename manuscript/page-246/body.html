<div class="leaf "><div class="inner justify"><p>珪曰：「前者袁公路以金帛送公，欲殺劉玄德，而公以射戟解之；今忽來求親，其 意蓋欲以公女為質，隨後就來攻玄德而取小沛。小沛亡，徐州危矣。且彼或來借糧，或 來借兵。公若應之，是疲於奔命，而又結怨於人；若其不允，是棄親而啟兵端也。況聞 袁術已有稱帝之意，是造反也。彼若造反，則公乃反賊親屬矣，得無為天下所不容乎？ 」</p><p>布大驚曰：「陳宮誤我！」急令張遼引兵追趕之。三十里之外將女搶歸；連韓胤都 拏回監禁，不放歸去；卻令人回復袁術，只說女兒妝奩未備，俟備畢便自送來。陳珪又 說呂布，使解韓胤赴許都。布猶豫未決。忽人報：「玄德在小沛招軍買馬，不知何意？ 」布曰：「此為將者本分事，何足為怪？」</p><p class=" stretch-last-line ">正話間，宋憲、魏續至，告布曰：「我二人奉明公之命，往山東買馬，買得好馬三</p></div> </div>