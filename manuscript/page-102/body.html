<div class="leaf "><div class="inner justify"><p class="no-indent  ">河北，紹出迎於百里之外，再拜奉詔。次日二人至瓚營宣諭，瓚乃遣使致書於紹，互相 講和；二人自回京復命。瓚即日班師，又表薦劉玄德為平原相。玄德與趙雲分別，執手 垂淚，不忍相離。雲歎曰：「某日誤認公孫瓚為英雄；今觀所為，亦袁紹等輩耳！」玄 德曰：「公且屈身事之，相見有日。」灑淚而別。</p><p>卻說袁術在南陽，聞袁紹新得冀州，遣使來求馬千匹。紹不與，術怒。自此，兄弟 不睦。又遣使往荊州，問劉表借糧二十萬，表亦不與。術恨之，密遣人遺書於孫堅，使 伐劉表。其書略曰：前者劉表截路，乃吾兄本初之謀也。今本初又與表私議欲襲江東。 公可速興兵伐劉表，吾為公取本初，二讎可報。公取荊州，吾取冀州，切勿誤也！</p><p class=" stretch-last-line ">堅得書曰：「叵耐劉表！昔日斷吾歸路，今不乘時報恨，更待何時！」聚帳下程普</p></div> </div>