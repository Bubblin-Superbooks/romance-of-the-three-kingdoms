<div class="leaf "><div class="inner justify"><p class="no-indent  ">真、郭淮復奪三郡，以為己功。</p><p>卻說司馬懿分兵而進，此時蜀兵盡回漢中去了。懿引一軍復到西城，因問遺下居民 及山僻隱者，皆言孔明只有二千五百軍在城中，又無武將，只有幾個文官，別無埋伏。 武功山小民告曰：「關興、張苞，只各有三千軍，轉山吶喊，鼓譟驚追，又無別軍，並 不敢廝殺。」懿悔之不及，仰天歎曰：「吾不如孔明也！」遂安撫了官民，引兵逕還長 安，朝見魏主。叡曰：「今日復得隴西諸郡，皆卿之功也。」懿奏曰：「今蜀兵皆在漢 中，未盡剿滅。臣乞大兵併力收川，以報陛下。」叡大喜，令懿即便興兵。忽班內一人 出奏曰：「臣有一計，足可定蜀降吳。」正是：蜀中將相方歸國，魏地君臣又逞謀。未 知獻計者是誰，且看下文分解。</p><p>第九十六回：孔明揮淚斬馬謖，周魴斷髮賺曹休</p><p class=" stretch-last-line ">卻說獻計者,乃尚書孫資也。曹叡問曰：「卿有何妙計？」資奏曰：「昔太祖武皇</p></div> </div>