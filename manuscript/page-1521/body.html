<div class="leaf "><div class="inner justify"><p class="no-indent  ">一書，呈與孔明。孔明令將鄭文監下。樊建問曰：「丞相何以知此人詐降？」孔明曰： 「司馬懿不輕用人。若加秦朗為前將軍，必武藝高強﹔今與鄭文交馬只一合便為文所殺 ，必不是秦朗也。以故知其詐也。」</p><p>眾皆拜服。孔明選一舌辨軍士，附耳分付如此如此。軍士領命，持書逕來魏寨，求 見司馬懿。懿喚入拆書看畢，問曰：「汝何人也？」答曰：「某乃中原人，流落蜀中。 鄭文與某同鄉。今孔明因鄭文有功，用為先鋒。鄭文特托某來獻書，約於明日晚間，舉 火為號，望乞都督親提大軍前來劫寨，鄭文在內為應。」</p><p class=" stretch-last-line ">司馬懿反覆詰問，又將來書仔細檢看，果然是實﹔即賜軍士酒食，分付曰：「本日 二更為期，我自來劫寨。大事若成，必重用汝。」軍士拜別，回到本寨告知孔明。孔明 仗劍步罡，禱祝已畢，喚王平、張嶷分付如此如此﹔又喚馬忠、馬岱分付如此如此﹔又</p></div> </div>