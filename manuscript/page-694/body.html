<div class="leaf "><div class="inner justify"><p class="no-indent  ">，顏色頗喜。闞澤暗思：「此必蔡中，蔡和來報黃蓋受刑消息，操故喜我投降之事為真 實也。」操曰：「煩先生再回江東，與黃公覆約定，先通消息過江，吾以兵接應。」澤 曰：「某已離江東，不可復還。望丞相別遣機密人去。」操曰：「若他人去，事恐泄漏 。」澤再三推辭；良久，乃曰：「若去則不敢久停，便當行矣。」</p><p>操賜以金帛，澤不受，辭別出營，再駕肩舟，重回江東，來見黃蓋，細說前事。蓋 曰：「非公能辯，則蓋徒受苦矣。」澤曰：「吾今去甘寧寨中，探蔡中，蔡和消息。」 蓋曰：「甚善。」澤至寧寨，寧接入。澤曰：「將軍昨為救黃公覆，被周公瑾所辱，吾 甚不平。」寧笑而不答。</p><p>正話間，蔡和，蔡中至。澤以目送甘寧。寧會意，乃曰：「周公瑾只自恃其能，全 不以我等為念。我今被辱，羞見江左諸人！」說罷，咬牙切齒，怕案大叫。澤乃虛與寧 耳邊低語，寧低頭不言，長歎數聲。</p></div> </div>