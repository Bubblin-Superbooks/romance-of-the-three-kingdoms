<div class="leaf "><div class="inner justify"><p class="no-indent  ">只見帳上燈燭輝煌，曹操憑几危坐，問曰：「汝既是東吳參謀，來此何幹？」澤曰：「 人言曹丞相求賢若渴，今觀此問，甚不相合。──黃公覆，汝又錯尋思了也！」</p><p class=" stretch-last-line ">操曰：「吾與東吳旦夕交兵，汝私行到此，如何不問？」澤曰：「黃公覆乃東吳三 世舊臣，今被周瑜於眾將之前，無端毒打，不勝忿恨。因欲投降丞相，為報仇之計，特 謀之於我。我與公覆，情同骨肉，逕來為獻密書。未知丞相肯容納否？」操曰：「書在 何處？」闞澤取書呈上。操拆書，就燈下觀看。書略曰：「蓋受孫氏厚恩，本不當懷二 心。然以今日事勢論之：用江東六邵之卒，當中國百萬之師，眾寡不敵，海內所共見也 。東吳將吏，無論智愚，皆知其不可。周瑜小子，偏懷淺戇，自負其能，輒欲以卵敵石 ；兼之擅作威福，無罪受刑，有功不賞。蓋係舊臣，無端為所摧辱，心實恨之！伏聞丞</p></div> </div>