<div class="leaf "><div class="inner justify"><p>時文鴦懸鞭立於父側，聞知此語，乃告父曰：「趁彼營寨未成，可分兵兩路，左右 擊之，可全勝也。」欽曰：「何時可去？」鴦曰：今夜黃昏，父引二千五百兵，從城南 殺來；兒引二千五百兵，從城北殺來。三更時分，要在魏寨會合。」欽從之，當晚分兵 兩路。且說文鴦年方十八歲：身長八尺，全裝貫甲，腰懸鋼鞭，綽槍上馬，遙望魏寨而 進。是夜司馬師兵到樂嘉，立下營寨，等鄧艾未至。師為眼下新割肉瘤，瘡口疼痛，臥 於帳中，令數百甲士環立護衛。三更時分，忽然寨內喊聲大震，人馬大亂。師急問之， 人報曰：「一軍從寨北斬圍直入，為首一將，勇不可當。」師大驚，心如火烈，眼珠從 肉瘤瘡口內迸出，血流遍地，疼痛難當；又恐有亂軍心，只咬被頭而忍，被皆咬爛。</p><p class=" stretch-last-line ">原來文鴦軍馬先到，一擁而進；在寨中左衝右突，所到之處，人不敢當；有相拒者</p></div> </div>