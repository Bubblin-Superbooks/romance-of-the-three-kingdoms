<div class="leaf "><div class="inner justify"><p class="no-indent  ">起來。維大驚，急上馬而走。羌、魏之兵，一齊殺入。蜀兵四紛五落，各自逃生。</p><p>維手無器械，腰間懸有付副弓箭，走得慌忙，箭皆落了，只有空壼。維望山中而走 ，背後郭淮引兵趕來；見維手無寸鐵，乃驟馬挺槍追之。看看至近，維虛拽弓弦，連響 十餘次。淮連躲數番，不見箭到，知維無箭，乃挂住鋼槍，拈弓搭箭射之。維急閃過， 順手接了，就扣在弓弦上；等淮追近，望面門上儘力射去，淮應弦落馬。</p><p>維勒回馬來殺郭淮，魏軍驟至。維下手不及，只掣得淮槍而去。魏兵不敢追趕，急 救淮歸寨，拔出箭頭，血流不止而死。司馬昭下山引兵追趕，半途而回。夏侯霸隨後逃 至，與姜維一齊奔走。維折了許多人馬，一路收紮不住，自回漢中。雖然兵敗，卻射死 郭淮，殺死徐質，挫動魏國之威，將功補罪。</p><p class=" stretch-last-line ">卻說司馬昭犒勞羌兵，發遣回國去訖，班師回洛陽，與兄司馬師專制朝權，群臣莫</p></div> </div>