<div class="leaf "><div class="inner justify"><p class="no-indent  ">救，卻被樂進從後追來，李典又截住廝殺，吳兵折了大半。凌統所領三百餘人，盡被殺 死。統身中數鎗，殺到橋邊，橋已拆斷，遶河而逃。孫權在舟中望見，急令董襲棹舟接 之，乃得渡回。呂蒙，甘寧皆死命逃過河南。這一陣殺得江南人人害怕；聞張遼大名， 小兒也不敢夜啼。眾將保護孫權回營。權乃重賞凌統，谷利，收軍回濡須，整頓船隻， 商議水陸並進；一面差人回江南，再起人馬來助戰。</p><p>卻說張遼聞孫權在濡須，將欲興兵進攻，恐合淝兵少，難以扺敵，急令薛悌星夜往 漢中，報知曹操，求請救兵。操同眾官議曰：「此時可收西川否﹖」劉曰：「今蜀中稍 定，已有準備，不可擊也。不如撤兵去救合淝之急，就下江南。」</p><p>操乃留夏侯淵守漢中，定軍山隘口，留張郃守蒙頭巖等隘口。其餘軍兵拔寨都起， 殺奔濡須塢來。正是：鐵騎甫能平隴右，旌旄又復指江南。未知勝負如何，且看下文分 解。</p></div> </div>