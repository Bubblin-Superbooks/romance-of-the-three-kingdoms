<div class="leaf "><div class="inner justify"><p class="no-indent  ">薄，何故自取其禍？」操曰：「『燕雀安知鴻鵠志哉！』汝既拏住我，便當解去請賞。 」縣令屏退左右，謂操曰：「汝休小覷我。我非俗吏，奈未遇其主耳。」操曰：「吾祖 宗世食漢祿，若不思報國，與禽獸何異？吾屈身事卓者，欲乘間圖之，為國除害耳。今 事不成，乃天意也！」縣令曰：「孟德此行，將欲何往？」操曰：「吾將歸鄉里，發矯 詔，召天下諸侯興兵共誅董卓，吾之願也。」</p><p>縣令聞言，乃親釋其縛，扶之上坐，再拜曰：「公真天下忠義之士也！」曹操亦拜 ，問縣令姓名。縣令曰：「吾姓陳，名宮，字公臺。老母妻子，皆在東郡。今感公忠義 ，願棄一官，從公而逃。」操甚喜。是夜陳宮收拾盤費，與曹操更衣易服，各背劍一口 ，乘馬投故鄉來。</p><p class=" stretch-last-line ">行了三日，至成皋地方，天色向晚。操以鞭指林深處，謂宮曰：「此間有一人姓呂</p></div> </div>