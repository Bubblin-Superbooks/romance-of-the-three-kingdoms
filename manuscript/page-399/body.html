<div class="leaf "><div class="inner justify"><p class="no-indent  ">，方始放心。操曰：「雲長行何太速？」關公於馬上欠身答曰：「關某前曾稟過丞相， 今故主在河北，不由某不急去。累次造府，不得參見，故拜書告辭，封金挂印，納還丞 相。望丞相勿忘昔日之言。」操曰：「吾欲取信於天下，安肯有負前言？恐將軍途中乏 用，等具路資相送。」一將便從馬上托過黃金一盤。</p><p>關公曰：「累蒙恩賜，尚有餘資。留此黃金以賞將士。」操曰：「特以少酬大功於 萬一，何必推辭？」關公曰：「區區微勞，何足挂齒。」操笑曰：「雲長天下義士，恨 吾福薄，不得相留。錦袍一領，略表寸心。」令一將下馬，雙手捧袍過來。雲長恐有他 變，不敢下馬，用青龍刀尖挑錦袍披於身上，勒馬回頭稱謝曰：「蒙丞相賜袍，異日更 得相會。」遂下橋望北而去。</p><p class=" stretch-last-line ">許褚曰：「此人無禮太甚，何不擒之？」操曰：「彼一人一騎，吾數十餘人，安得</p></div> </div>