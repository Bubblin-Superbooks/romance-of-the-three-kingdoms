<div class="leaf "><div class="inner justify"><p>司馬望從城內殺出，蜀兵大敗而逃。隨後姜維引接應兵到，殺退司馬望，就傍城下 寨。維聞夏侯霸射死，嗟傷不已。是夜二更，鄧艾自侯河城內，暗引一軍潛地殺入蜀寨 。蜀兵大亂，姜維禁止不住。城上鼓角喧天，司馬望引兵殺出。兩下夾攻，蜀兵大敗。 維左衡右突，死戰得脫，退二十餘里下寨。</p><p>蜀兵兩番敗走之後，心中搖動。維與諸將曰：「勝敗乃兵家之常。今雖損兵折將， 不足為憂。成敗之事，在此一舉。汝等始終勿改，如有言退者立斬。」張翼進言曰：「 魏兵皆在此處，祁山必然空虛。將軍整兵與鄧艾交鋒，攻打洮陽、侯河；某引一軍取祁 山。取了祁山九寨，便驅兵向長安：此為上計。」</p><p class=" stretch-last-line ">維從之，即令張翼引後軍逕取祁山。維自引兵到侯河搦鄧艾交戰，艾引軍出迎。兩 軍對圓，二人交鋒數十餘合，不分勝負，各收兵回寨。次日，姜維又引兵挑戰，鄧艾按</p></div> </div>