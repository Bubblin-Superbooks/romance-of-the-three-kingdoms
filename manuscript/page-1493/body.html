<div class="leaf "><div class="inner justify"><p class="no-indent  ">曰：「向者丞相令大兵一百日一換，今已限足，漢中兵已出川口，前路公文已到，只待 會兵交換；現存八萬軍，內四萬該與換班。」孔明曰：「既有令，便教速行。」</p><p>眾軍聞知，各各收拾起程。忽報孫禮引雍、涼人馬二十萬來助戰，去襲取劍閣，司 馬懿自引兵來攻鹵城了。蜀兵無不驚駭。楊儀入告孔明曰：「魏兵來得甚急，丞相可將 換班軍且留下退敵，待新來兵到，然後換之。」孔明曰：「不可。吾用兵命將，以信為 本。既有令在先，豈可失信？且蜀兵應去者，皆準備歸計，其父母妻子依扉而望；吾今 便有大難，決不留他。」即傳令教應去之兵，當日便行。</p><p class=" stretch-last-line ">眾軍聞之，皆大呼曰：「丞相如此施恩，我等願且不回，各捨一命，大殺魏兵，以 報丞相！」孔明曰：「爾等應該還家，豈可復留於此？」眾軍皆欲出戰，不願回家。孔</p></div> </div>