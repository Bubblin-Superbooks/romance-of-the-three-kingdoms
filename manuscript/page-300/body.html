<div class="leaf "><div class="inner justify"><p class="no-indent  ">？」玄德點頭。及操上樓來，布叫曰：「明公所患，不過於布。布今已服矣。公為大將 ，布副之，天下不難定也。」操回顧玄德曰：「何如？」玄德答曰：「公不見丁建陽、 董卓之事乎？」布目視玄德曰：「是兒最無信者！」操令牽下樓縊之。布回顧玄德曰： 「大耳兒！不記轅門射戟時耶？」忽一人大叫曰：「呂布匹夫！死則死耳，何懼之有！ 」眾視之，乃刀斧手擁張遼至。操令將呂布縊死，然後梟首。後人有詩歎曰：</p><p>洪水滔滔淹下邳，當年呂布受擒時：空如赤免馬千里，漫有方天戟一枝。</p><p>縛虎望寬今太懦，養鷹休飽昔無疑。戀妻不納陳宮諫，枉罵無恩大耳兒。</p><p>又有詩論玄德曰：傷人餓虎縛休寬，董卓，丁原血未乾。玄德既知能啖父，爭如留 取害曹瞞？</p><p class=" stretch-last-line ">卻說武士擁張遼至。操指遼曰：「這人好生面善。」遼曰：「濮陽城中曾相遇，如</p></div> </div>