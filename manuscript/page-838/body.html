<div class="leaf "><div class="inner justify"><p class="no-indent  ">加害於我也。」超曰：「父親若往，切不可輕入京師。當隨機應變，觀其動靜。」騰曰 ：「吾自有區處，不必多慮。」</p><p>於是馬騰乃引西涼兵五千，先教馬休，馬鐵為前部，留馬岱在後接應，迤灑望許昌 而來，離許昌二十里屯住軍馬。曹操聽知馬騰已到，喚門下侍郎黃奎分付曰：「目今馬 騰南征，吾命汝為行軍參謀，先至馬騰寨中勞軍，可對馬騰說：西涼路遠，運糧甚難， 不能多帶人馬。我當更遣大兵，協同前進。來日教他入城面君，吾就應付糧草與之。」</p><p class=" stretch-last-line ">奎領命，來見馬騰。騰置酒相待。奎酒半酣而言曰：「吾父黃琬死於李傕，郭汜之 難，嘗懷痛恨。不想今日又遇欺君之賊。」騰曰：「誰為欺君之賊？」奎曰：「欺君者 操賊也。公豈不知之而問我耶？」騰恐是操使來相探，急止之曰：「耳目較近，休得亂</p></div> </div>