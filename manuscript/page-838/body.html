<div class="leaf "><div class="inner justify"><p class="no-indent  ">江南，則孫權必求救於劉備。備意在西川，必無心救權；權無救則力乏兵衰，江東之地 ，必為丞相所得。若得江東，則荊州一鼓可平也。荊州既平，然後徐圖西川，天下定矣 。」操曰：「長文之言，正合吾意。」即時起大兵三十萬，逕下江南；令合淝張遼，準 備糧草，以為供給。</p><p>早有細作報知孫權。權聚眾將商議。張昭曰：「可差人往魯子敬處，教急書到荊州 ，使玄德同力拒曹。子敬有恩於玄德，其言必從；且玄德既為東吳之婿，亦義不容辭。 若玄德來相助，江南可無患矣。」</p><p>權從其言，即遣人諭魯肅，使求救於玄德。肅領命，隨即修書使人送玄德。玄德看 了書中之意，留使者於館舍，差人往南郡請孔明。孔明到荊州，玄德將魯肅書與孔明看 畢。孔明曰：「也不消動江南之兵，也不必動荊州之兵，自使曹操不敢正覷東南。」便 回書與魯肅，教高枕無憂；若但有北兵侵犯，皇叔自有退兵之策。</p></div> </div>