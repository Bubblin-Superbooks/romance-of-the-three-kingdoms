<div class="leaf "><div class="inner justify"><p class="no-indent  ">。」福笑謝曰：「向聞使君仁德，未敢便信，故以此言相試耳。」玄德亦改容起謝曰： 「備安能有仁德及人，惟先生教之。」福曰：「吾自潁上來此，聞新野之人歌曰：『新 野牧，劉皇叔，自到此，民豐足。』可見使君之仁德及人也。」玄德乃拜單福為軍師， 調練本部人馬。</p><p>卻說曹操自冀州回許都，常有取荊州之意，特差曹仁、李典並降將呂曠、呂翔等領 兵三萬，屯樊城，虎視荊、襄，就探看虛實。時呂曠、呂翔稟曹仁曰：「今劉備屯兵新 野，招軍買馬，積草儲糧，其志不小，不可不早圖之。吾二人自降丞相之後，未有寸功 ；願請精兵五千，取劉備之頭，以獻丞相。」</p><p>曹仁大喜，與二呂兵五千，前往新野廝殺。探馬飛報玄德。玄德請單福商議。福曰 ：「既有敵兵，不可令其入境。可使關公引一軍從左而出，以敵來軍中路；張飛引一軍 從右而出，以敵來軍後路；公自引趙雲出兵前路相迎，敵可破矣。」</p></div> </div>