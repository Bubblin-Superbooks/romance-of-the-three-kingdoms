<div class="leaf "><div class="inner justify"><p class="no-indent  ">瓶詣布府，稟曰：「托將軍虎威，追得失馬。眾將皆來作賀，釀得些酒，未敢擅飲，特 先奉上微意。」</p><p>布大怒曰：「吾方禁，酒汝卻釀酒會飲，莫非同謀伐我乎？」命推出斬之。宋憲， 魏續等諸將俱入告饒。布曰：「故犯吾令，理合斬首。今看眾將面，且打一百！」眾將 又哀告，打了五十背花，然後放歸。眾將無不喪氣。</p><p>宋憲，魏續至侯成家探視，侯成泣曰：「非公等則吾死矣！」憲曰：「布只戀妻子 ，視吾等如草芥。」續曰：「軍圍城下，水遶壕邊，吾等死無日矣！」憲曰：「布無仁 無義，我等棄之而走，何如？」續曰：「非丈夫也。不若擒布獻曹公。」侯成曰：「我 因追馬受責，而布所倚恃者，赤免馬也。汝二人果能獻門擒布，吾當先盜馬去見曹公。 」</p><p class=" stretch-last-line ">三人商議定了。是夜侯成暗至馬院，盜了那匹赤免馬，飛奔東門來。魏續便開門放</p></div> </div>