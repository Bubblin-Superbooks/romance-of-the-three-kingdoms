<div class="leaf "><div class="inner justify"><p class="no-indent  ">谷小徑，約行二十餘里，但見長松大柏，茂竹奇花，環繞一莊；蘺落之中，有數間茅屋 ，聞得馨香噴鼻。孔明大喜，到莊前扣戶，有一小童出。孔明方欲通姓名，早有一人， 竹冠草履，白袍皂絛，碧眼黃髮，忻然出曰：「來者莫非漢丞相否？」孔明笑曰：「高 士何以知之？」隱者曰：「久聞丞相大纛南征，安得不知？」遂邀孔明入草堂。禮畢， 分賓主坐定。孔明告曰：「亮受昭烈皇帝託孤之重，今承嗣君聖旨，領軍到至，此欲服 蠻邦，使歸王化。不期孟獲潛入洞中，軍士誤飲啞泉之水。夜來蒙伏波將軍顯聖，言高 士有藥泉，可以治之。望乞矜念，賜神水以眾兵殘生。」</p><p class=" stretch-last-line ">隱者曰：「量老夫山野廢人，何勞丞相枉駕？此泉就在庵後。」教取來飲。於是童 子引王平等一起啞軍，來到溪邊，汲水飲之；隨即吐出惡涎，便能言語。童子大引眾軍</p></div> </div>