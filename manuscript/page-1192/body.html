<div class="leaf "><div class="inner justify"><p class="no-indent  ">荊州兵不血刃，是其智也；據三江虎視天下，是其雄也；屈身於陛下，是其略也：—以 此論之，豈不為聰明仁智雄略之主乎？」</p><p>丕又問曰：「吳主頗知學乎？」咨曰：「吳主浮江萬艘，帶甲百萬，任賢使能，志 存經略；少有餘閒，博覽書傳，歷觀史籍，採其大旨：不效書生尋章摘句而已。」丕曰 ：「朕欲伐吳，可乎？」咨曰：「大國有征伐之兵，小國有禦備之策。」丕曰：「吳畏 魏乎？」咨曰：「帶甲百萬，江漢為池，何畏之有？」丕曰：「東吳如大夫者幾人？」 咨曰：「聰明特達者八九十人；如臣之輩，車載斗量，不可勝數。」丕歎曰：「『使於 四方，不辱君命』，卿可以當之矣。」</p><p class=" stretch-last-line ">於是即降詔，命太常卿邢貞，齎冊封孫權為吳王，加九錫。趙咨謝恩出城。大夫劉 曄諫曰：「今孫權懼蜀兵之勢，故來請降。以臣愚見，蜀、吳交兵，乃天亡之也。今若</p></div> </div>