<div class="leaf "><div class="inner justify"><p class="no-indent  ">；但恐不親冒矢石，則將士不用命耳。」遂遣韓當出馬。</p><p>比及韓當到橋上時，蔣欽，陳武早駕小舟從河岸邊殺過橋來，亂箭射倒岸上軍，二 人飛身上岸砍殺，嚴輿退走。韓當引軍直殺到閶門下，賊退入城裏去了。策分兵水陸並 進，圍住吳城。一困三日，無人出戰。策引眾軍到閶門外招諭，城上一員裨將，左手托 定護梁，右手指著城下大罵。太史慈就馬上拈弓取箭，顧軍將曰：「看我射中這廝左手 ！」</p><p>說聲未絕，弓弦響處，果然射個正中，把那將的左手射透，反牢釘在護梁上。城上 城下見者，無不喝采。</p><p class=" stretch-last-line ">眾人救這人下城。白虎大驚曰：「彼軍有如此人，安能敵乎！」遂商量求和。次日 ，使嚴輿出城，來見孫策。策請輿入帳飲酒。酒酣，問輿曰：「令兄意欲如何？」輿曰</p></div> </div>