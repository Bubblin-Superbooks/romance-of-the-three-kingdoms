<div class="leaf "><div class="inner justify"><p>眾人救這人下城。白虎大驚曰：「彼軍有如此人，安能敵乎！」遂商量求和。次日 ，使嚴輿出城，來見孫策。策請輿入帳飲酒。酒酣，問輿曰：「令兄意欲如何？」輿曰 ：「欲與將軍平分江東。」策大怒曰：「鼠輩安敢與吾相等！」命斬嚴輿。輿拔劍起身 ，策飛劍砍之，應手而倒，割下首級，令送入城中。白虎料敵不過，棄城而走。</p><p>策進兵追襲，黃蓋攻取嘉興，太史慈攻取烏程，數州皆平。白虎奔餘杭，於路劫掠 ，被土人凌操領鄉人殺敗，望會稽而走。凌操父子二人來接孫策，策使為從征校尉，遂 同引兵渡江。嚴白虎聚寇，分布於西津渡口。程普與戰，復大敗之，連夜趕到會稽。</p><p class=" stretch-last-line ">會稽太守王朗，欲引兵救白虎。忽一人出曰：「不可。孫策用仁義之師，白虎乃暴 虐之眾，還宜擒白虎以獻孫策。」朗視之，乃會稽餘姚人：姓虞，名翻，字仲翔，見為</p></div> </div>