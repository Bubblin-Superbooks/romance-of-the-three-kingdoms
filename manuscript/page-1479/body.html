<div class="leaf "><div class="inner justify"><p class="no-indent  ">吾陣否？」孔明笑曰：「吾軍中末將，亦能布之！此乃「混元一氣陣」也。」懿曰：「 汝布陣我看。」</p><p>孔明入陣，把羽扇一搖，復出陣前，問曰：「汝識我陣否？」懿曰：「量此『八卦 陣』，如何不識！」孔明曰：「識便識了，敢打我陣否？懿曰：「既識之，如何不敢打 ！」孔明曰：「汝只管打來。」</p><p class=" stretch-last-line ">司馬懿回到本陣中，喚戴凌、張虎、樂琳三將，分付曰：「今孔明所布之陣，按休 、生、傷、杜、景、死、驚、開八門。汝三人可從正東生門打入，往西南休門殺出，復 從正北開門殺入：此陣可破。汝等小心在意！」於是戴凌在中，張虎在前，樂琳在後， 各引三十騎，從生門打入。兩軍吶喊鄉助。三人殺蜀陣，只見陣如連城，衝突不出。三 人慌引騎過陣腳，往西南衝去，卻被蜀兵射住，衝突不出。陣中重重疊疊，都有門戶，</p></div> </div>