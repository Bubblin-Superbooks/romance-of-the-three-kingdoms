<div class="leaf "><div class="inner justify"><p class="no-indent  ">閣七百里下寨。有人報鍾會說：「鄧艾要去取成都了。」會笑艾不智。</p><p>卻說鄧艾一面修密書遣使馳報司馬詔，一面聚諸將於帳下問曰：「吾今乘虛去取成 都，與汝等立功名於不朽，汝等肯從乎？」諸將應曰：「願遵軍令，萬死不辭！」</p><p>艾乃先令子鄧忠引五千精兵，不穿衣甲，各執斧鑿器具，凡遇峻危之處，鑿山開路 ，搭造橋閣，以便行軍。艾選兵三萬，各帶乾糧繩索進發。約行百餘里，選下三千兵， 就彼紮寨；又行百餘里，又選三千兵下寨。是年十月自陰平進兵，至於巔崖峻谷之中， 凡二十餘日，行七百餘里，皆是無人之地。</p><p class=" stretch-last-line ">魏兵沿途下了數寨，只剩下二千人馬。前至一嶺，名摩天嶺。馬不堪行，艾步行上 嶺，只見鄧忠與開路軍士盡皆哭泣。艾問其故。忠告曰：「此嶺西背是峻壁巔崖，不能</p></div> </div>