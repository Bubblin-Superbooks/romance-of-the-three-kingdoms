<div class="leaf "><div class="inner justify"><p>儀回報鍾會。會自提帳下甲士百餘騎來看，果然箭弩一齊射下。會撥馬便回，關上 盧遜引五百軍殺下來。會拍馬過橋，橋上土塌，陷住馬蹄，險些兒掀下馬來。馬掙不起 ，會棄馬步行：跑下橋時，盧遜趕上，一槍刺來，卻被魏軍中荀愷回身一箭，射盧遜落 馬。鍾會麾眾乘勢搶關，關上軍士因有蜀兵在關前，不敢放箭。被鐘會殺散，奪了山關 ，即以荀愷為護軍，以全副鞍馬鎧甲賜之。</p><p>會喚許儀至帳下，責之曰：「汝為先鋒，理合逢山開路，遇水疊橋，專一修理橋梁 道路，以便行軍。吾方纔到橋上，陷住馬蹄，幾乎墮橋：若非荀愷，吾已被殺矣！汝既 違軍令，當按軍法！」叱左右推出斬之。諸將告曰：「其父許褚有功於朝廷，望都督恕 之。」會怒曰：「軍法不明，何以令眾？」遂令斬首示眾。眾將無不駭然。</p></div> </div>