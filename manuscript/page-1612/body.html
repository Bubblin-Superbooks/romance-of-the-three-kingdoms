<div class="leaf "><div class="inner justify"><p class="no-indent  ">新城為總隘口，若先取得此城，司馬昭破膽矣。」恪大喜，即趲兵直至新城。守城牙門 將軍張特，見吳兵大至，閉門堅守，恪令兵四面圍定。早有流星馬報入洛陽。主簿虞松 告司馬師曰：「今諸葛恪困新城，且未可與戰：吳兵遠來，人多糧少，糧盡自走矣。待 其將走，然後擊之，必得全勝。但恐蜀兵犯境，不可不防。」師然其言，遂令司馬昭引 一軍助郭淮防姜維；毋丘儉、胡遵拒住吳兵。</p><p>卻說諸葛恪連月攻打新城不下，令眾將併力攻城，怠慢者立斬。於是諸將奮力攻打 ，城東北角將陷。張特在城中定下一計，乃令一舌辯士，齎捧冊籍，赴吳寨見諸葛恪， 告曰：「魏國之法：若敵人困城，守城將堅守一百日，而無救兵至，然後出城降敵者， 家族不坐罪。今將軍圍城已九十餘日；望乞再容數日，某主將盡率軍民出城投降，今先 具冊籍呈上。」</p></div> </div>