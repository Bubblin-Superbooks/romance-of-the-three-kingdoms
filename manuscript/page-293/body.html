<div class="leaf "><div class="inner justify"><p class="no-indent  ">大寨見曹操。郝萌備說求救許婚一事。操大怒，斬郝萌於軍門，使人傳諭各寨，小心防 守，如有走透呂布及彼軍士者，依軍法處治。各寨悚然。</p><p>玄德回營，分付關、張曰：「我等正當淮南衝要之處。二弟切宜小心在意，勿犯曹 公軍令。」飛曰：「捉了一員賊將，曹操不見有甚褒賞，卻反來諕嚇，何也？」玄德曰 ：「非也：曹操統領多軍，不以軍令，何能服人？弟勿犯之。」關，張應諾而退。</p><p>且說許汜，王楷，回見呂布，具言袁術先欲得婦，然後起兵救援。布曰：「如何送 去？」汜曰：「今郝萌被獲，操必知我情，預作準備。若非將軍親自護送，誰能突出重 圍？」布曰：「今日便送去，如何？」汜曰：「今日乃凶神值日，不可去。明日大利， 宜用戌亥時。」布命張遼，高順引三千軍馬，安排小車一輛：「我親送至二百里外，卻 使你兩個送去。」</p></div> </div>