<div class="leaf "><div class="inner justify"><p class="no-indent  ">功成身被害，魂繞漢江雲。</p><p>又有詩歎鍾會曰：</p><p>髫年稱早慧，曾作祕書郎，妙計傾司馬，當時號子房。壽春多贊畫，劍閣顯鷹揚。 不學陶朱隱，遊魂悲故鄉。</p><p>又有詩歎姜維曰：</p><p>天水誇英俊，涼州產異才。系從尚父出，術奉武侯來。大膽應無懼，雄心誓不回。 成都身死日，漢將有餘哀。</p><p>卻說鍾會、姜維、鄧艾已死，張翼等亦死於亂軍之中。太子劉璿，漢壽亭侯關彝， 皆被魏兵所殺。軍民大亂，互相踐踏，死者不計其數。旬日後，賈充先至，出榜安民， 方始寧靖。留衛瓘守成都，乃遷後主赴洛陽。止有尚書令樊建、侍中張紹、光祿大夫譙 周、秘書郎卻正等數人跟隨。廖化、董厥皆託病不起，後皆憂死。</p><p class=" stretch-last-line ">時魏景元五年，改為咸熙元年。春三月。吳將丁奉，見蜀已亡，遂收兵還吳。中書</p></div> </div>