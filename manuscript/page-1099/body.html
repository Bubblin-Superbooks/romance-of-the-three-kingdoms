<div class="leaf "><div class="inner justify"><p class="no-indent  ">翻，龐德落於水中。船上那將跳下水去，生擒龐德上船。眾視之，擒龐德者，乃周倉也 。倉素知水性，又在荊州住了數年，愈加慣熟；更兼力大，因此擒了龐德。于禁所領七 軍，皆死於水中。其會水者料無去路，亦俱投降。後人有詩曰：夜半征鼙響震天，襄樊 平地作深淵。關公神算誰能及？華夏威名萬古傳！</p><p>關公回到高阜去處，升帳而坐。群刀手押過于禁來。禁拜伏於地，乞哀請命。關公 曰：「汝怎敢抗吾？」禁曰：「上命差遣，身不由己。望君侯憐憫，誓以死報。」公綽 髯笑曰：「吾殺汝，猶殺狗彘耳，空污刀斧！」令人縛送荊州大牢內監候，「待吾回， 別作區處。」</p><p class=" stretch-last-line ">發落去訖，關公又令押過龐德。德睜眉怒目，立而不跪，關公曰：「汝兄現在漢中 ；汝故主馬超，亦在蜀中為大將；汝如何不早降？」德大怒曰：「吾寧死於刀下，豈降</p></div> </div>