<div class="leaf "><div class="inner justify"><p class="no-indent  ">淮引兵提調箕谷、街亭，令諸路軍馬把守險要。真又令張遼子張虎為先鋒，樂進子樂★ （左糸右林）為副先鋒，同守頭營，不許出戰。</p><p>卻說孔明在祁山寨中，每日令人挑戰，魏兵堅守不出。孔明喚姜維商議曰：「魏兵 堅守不出，是料吾軍中無糧也。今陳倉轉運不通，其餘小路盤涉艱難，吾算隨軍糧草， 不敷一月用度，如之奈何？」</p><p class=" stretch-last-line ">正躊躇間，忽報隴西魏軍運糧數千車於祁山之西，運糧官乃孫禮也。孔明曰：「其 人如何？」有魏人告曰：「此人曾隨魏主出獵於大石山。忽驚起一猛虎，直奔御前，孫 禮下馬拔劍斬之。從此封為上將軍。乃曹真心腹人也」。孔明笑曰：「此是魏將料吾乏 糧，故用此計。車上裝載者，必是茅草引火之物。吾平生專用火攻，彼乃欲以此計誘我 耶？彼若知吾軍去劫糧草，必來劫我寨矣。可將計就計而行。」遂喚馬岱分付曰：「汝</p></div> </div>