<div class="leaf "><div class="inner justify"><p class="no-indent  ">雍、郿，以拒蜀兵。」懿曰：「郃前軍不能獨當孔明之眾，而又分兵為前後，非勝算也 。不如留兵守上邽，餘眾悉往祁山。公肯為先鋒否？」郃大喜曰：「吾素懷忠義，欲盡 心報國，惜未遇知己；今都督肯委重任，雖萬死不辭。」</p><p>於是司馬懿令張郃為先鋒，總督大軍；又令郭淮守隴西諸郡。其餘眾將各分道而進 。前軍哨馬報說：「孔明率大軍望祁山進發，前部先鋒王平、張嶷，逕出陳倉，過劍閣 ，由散關望斜谷而來。」司馬懿謂張郃曰：「今孔明長驅大進，必將割隴西小麥，以資 軍糧。汝可結營祁山，吾與郭淮巡略天水諸郡，以防賊兵割麥。」郃領諾，遂領四萬兵 守祁山。懿引大軍望隴西而去。</p><p class=" stretch-last-line ">卻說孔明兵至祁山，安營已畢，見渭濱已有魏兵提備，乃謂諸將曰：「此必是司馬 懿也。即今營中乏糧，履遣人催促李嚴運米應付，卻只是不到。吾料隴上麥熟，可密引</p></div> </div>