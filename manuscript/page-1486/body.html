<div class="leaf "><div class="inner justify"><p class="no-indent  ">切莫言賭賽之事，只同心報國。」曹真甚是惶恐，氣成疾病，臥床不起。兵屯渭濱，懿 恐軍心有亂，不敢教真引兵。</p><p>卻說孔明大驅士馬，復出祈山。勞軍以畢，魏延、陳式、杜瓊、張嶷四將入帳拜伏 請罪。孔明曰：「是誰失陷了軍來？」延曰：「陳式不廳號令，潛入谷口，以此大敗。 」式曰：「此事魏延教我行來。」孔明曰：「他倒救你，你反攀他！將令以違，不必巧 說！」即令武士推出陳式斬之。須臾，懸首於帳前，以示諸將。此時孔明不殺魏延，欲 留之以為後用也。</p><p class=" stretch-last-line ">孔明既斬了陳式，正議進兵，忽有細作報說曹真臥病不起，現在營中治療。孔明大 喜。謂諸將曰：「若曹真病輕，必便回長安。今魏兵不退，必為病重，故留於軍中，以 安眾人之心。吾寫下一書，教秦良的降兵持與曹真，真若見之，必然死矣。」遂喚降兵</p></div> </div>