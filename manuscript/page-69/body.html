<div class="leaf "><div class="inner justify"><p class="no-indent  ">。第十一鎮，廣陵太守張超。第十二鎮，徐州刺史陶謙。第十三鎮，西涼太守馬騰。第 十四鎮，北平太守公孫瓚。第十五鎮，上黨太守張楊。第十六鎮，烏程侯長沙太守孫堅 。第十七鎮，祁鄉侯渤海太守袁紹。諸路軍馬，少不等，一有三萬者，有一二萬者一， 各領文官武將，投洛陽來。</p><p class=" stretch-last-line ">且說北平太守公孫瓚，統領精兵一萬五千，路經德州平原縣。正行之間，遙見桑樹 叢中，一面黃旗，數騎來迎。瓚視之，乃劉玄德也。瓚問曰：「賢弟何故在此？」玄德 曰：「舊日蒙兄保備為平原縣令，今聞大軍過此，特來奉候，就請兄長入城歇馬。」瓚 指關、張而問曰：「此何人也？」玄德曰：「此關羽，張飛，備結義兄弟也。」瓚曰： 「乃同破黃巾者乎？」玄德曰：「皆此二人之力。」瓚曰：「今居何職？」玄德答曰： 「關羽為馬弓手，張飛為步弓手。」瓚歎曰：「如此可謂埋沒英雄！今董卓作亂，天下</p></div> </div>