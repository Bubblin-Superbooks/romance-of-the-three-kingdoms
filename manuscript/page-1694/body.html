<div class="leaf "><div class="inner justify"><p>卻說司馬昭謂西曹掾邵悌曰：「朝臣皆言蜀未可伐，是其心怯：若使強戰，必敗之 道也。今鍾會獨建伐蜀之策，是其心不怯：心不怯，則破蜀必矣；蜀既破，則蜀人心膽 已裂。『敗軍之將，不可以言勇；亡國之大夫，不可以圖存。』會即有異志，蜀人安能 助之乎？至若魏人得勝思歸，必不從會而反，更不足慮耳。此言乃吾與汝知之，切不可 泄漏。」邵悌拜服。</p><p>卻說鍾會下寨已畢，升帳大集諸將聽令。時有監軍衛瓘，護軍胡烈；大將田續，龐 會，田章，爰（左青右為「影」的右邊），丘建，夏侯咸，王賈，皇甫闓，句安，等八 十餘員。會曰：「必須一大將為先鋒，逢山開路，遇水疊橋。誰敢當之？」一人應聲曰 ：「某願往。」</p><p class=" stretch-last-line ">會視之，乃虎將許褚之子許儀也。眾皆曰：「非此人不可為先鋒。」會喚許儀曰： 「汝乃虎體猿臂之將，父子有名：今眾將亦皆保汝，汝可掛先鋒印，領五千馬軍，一千</p></div> </div>