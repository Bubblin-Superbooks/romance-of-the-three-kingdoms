<div class="leaf "><div class="inner justify"><p>震星夜到了青城，令鄉人引入山谷深處，遙望仙莊，清雲隱隱，瑞氣非凡。忽見一 小童來迎曰：「來者莫非陳孝起乎？」震大驚曰：「仙童如何知我姓字？」童子日：「 吾師昨夜有言：「今日必有皇帝詔命至；使者必是陳孝起。」震曰：「真神仙也！人言 信不誣矣！」遂與小童同入仙莊，拜見李意，宣天子詔命。李意推老不行。震曰：「天 子急欲見仙翁一面，幸勿吝鶴駕。」</p><p>再三敦請，李意方行，既至御營，入見先主。先主見李意鶴髮童顏，碧眼方瞳，灼 灼有光，身如古柏之狀，知是異人，優禮相待。李意曰：「老夫乃荒山村叟，無學無識 。辱陛下宣召，不佑有何見諭？」先主曰：「朕與關、張二弟結生死之交，三十餘年矣 。今二弟被害，親統大軍報讎，未知休咎如何。久聞仙翁通曉玄機，望乞賜教。」李意 曰：「此乃天數，非老夫所知也。」</p></div> </div>