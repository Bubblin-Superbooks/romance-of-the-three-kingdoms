<div class="leaf "><div class="inner justify"><p class="no-indent  ">城來，路逢辛毗。毗咬牙切齒，以鞭指配首曰：「賊殺才！今日死矣！」配大罵辛毗： 「賊徒！引曹操破我冀州，我恨不殺汝也！」</p><p>徐晃解配見操。操曰：「汝知獻門接我者乎？」配曰：「不知。」操曰：「此汝姪 審榮所獻也。」配怒曰：「小兒行乃至於此！」操曰：「昨孤至城下，何城中弩箭之多 耶？」配曰：「恨少！恨少！」操曰：「卿忠於袁氏，不容不如此；今肯降吾否？」配 曰：「不降！不降！」辛毗哭拜於地曰：「家屬八十餘口，盡遭此賊殺害。願丞相戮之 ，以雪此恨！」配曰：「吾生為袁氏臣，死為袁氏鬼，不似汝輩讒諂阿諛之賊！可速斬 我！」操教牽出。臨受刑，叱行刑者曰：「吾主在北，不可使我面南而死！」乃向北跪 ，引頸就刃。後人有詩歎曰：</p><p>河北多名士，誰如審正南？命因昏主喪，心與古人參。忠直言無隱，廉能志不貪。 臨亡猶北面，降者盡羞慚。</p></div> </div>