<div class="leaf "><div class="inner justify"><p class="no-indent  ">蓋至城下。果見城門開處，百姓扶老攜幼，手持白旗而出。百姓纔出盡，城中兵突出。 操教將紅旗一招，張遼、徐晃兩路兵齊出亂殺，城中兵只得復回。操自飛馬趕來，到弔 橋邊，城中弩箭如雨，射中操盔，險透其頂。眾將急救回陣。操更衣換馬，引眾將來攻 尚寨，尚自迎敵。</p><p>時各路軍馬一齊殺至，兩軍混戰，袁尚大敗。尚引兵退往西山下寨，令人催取馬延 、張顗軍來。不知曹操已使呂曠、呂翔去招安二將。二將隨二呂來降，操亦封為列侯。 即日進兵攻打西山，先使二呂、馬延、張顗截斷袁尚糧道。</p><p>尚情知西山守不住，夜走溢口。安營未定，四下火光並起，伏兵齊出，人不及甲， 馬不及鞍。尚軍大潰，退走五十里，勢窮力極，只得遣豫州刺史陰夔至操營請降。操佯 許之，卻連夜使張遼、徐晃去劫寨。尚盡棄印綬節鉞，衣甲輜重，望中山而逃。操回軍 攻冀州。許攸獻計曰：「何不決漳河之水以渰之？」</p></div> </div>