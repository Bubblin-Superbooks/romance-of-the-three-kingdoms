<div class="leaf "><div class="inner justify"><p class="no-indent  ">。承遂請書名。子服曰：「二公在此少待，吾去請吳子蘭來。」</p><p>子服去不多時，即同子蘭至，與眾相見，亦書名畢。承邀於後堂會飲。忽報西涼太 守馬騰相探。承曰：「只推我病，不能接見。」門吏回報。騰大怒曰：「我夜來在東華 門外，親見他錦袍玉帶而出，何故推病耶！吾非無事而來，奈何拒我！」門吏入報，備 言騰怒。承起曰：「諸公少待，暫容承出。」隨即出廳延接。禮畢，坐定。騰曰：「騰 入覲將還，故來相辭，何見拒也？」承曰：「賤軀暴疾，有失迎候，罪甚。」騰曰：「 面帶春色，未見病容。」</p><p class=" stretch-last-line ">承無言可答。騰拂袖便起，嗟歎下階曰：「皆非救國之人也！」承感其言，挽留之 ，問曰：「公謂何人非救國之人？」騰曰：「許田射獵之事，吾尚氣滿胸膛；公乃國之 至戚，猶自滯於酒色，而不思討賊，安得為皇家救難扶災之人乎！」承恐其詐，佯驚曰</p></div> </div>