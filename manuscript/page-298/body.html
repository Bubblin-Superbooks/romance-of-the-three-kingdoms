<div class="leaf "><div class="inner justify"><p class="no-indent  ">薄？」</p><p>布默然。須臾，眾擁高順至。操問曰：「汝有何言？」順不答。操怒命斬之。徐晃 解陳宮至。操曰：「公臺別來無恙？」宮曰：「汝心術不正，吾故棄汝！」操曰：「吾 心不正，公又奈何獨事呂布？」宮曰：「布雖無謀，不似你詭詐奸險。」操曰：「公自 謂足智多謀，今竟何如？」宮顧呂布曰：「恨此人不從吾言！若從吾言，未必被擒也。 」操曰：「今日之事當如何？」宮大聲曰：「今日有死而已！」操曰：「公如是，奈公 之老母妻子何？」宮曰：「吾聞以孝治天下者，不害人之親；施仁政於天下者，不絕人 之祀。老母妻子之存亡，亦在於明公耳。吾身既被擒，請即就戮，並無挂念。」</p><p class=" stretch-last-line ">操有留戀之意。宮徑步下樓，左右牽之不住。操起身泣而送之。宮並不回顧。操謂 從者曰：「即送公臺老母妻子回許都養老。怠慢者斬。」宮聞言，亦不開口，伸頸就刑</p></div> </div>