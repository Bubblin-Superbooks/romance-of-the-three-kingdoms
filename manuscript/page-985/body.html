<div class="leaf "><div class="inner justify"><p class="no-indent  ">。」乃即召穆順入屏後，退去左右近侍。帝后大哭，告順曰：「操賊欲為魏王，早晚必 行篡奪之事。朕欲令后父伏完，密圖此賊，而左右之人，俱賊心腹，無可託者。欲汝將 皇后密書，寄與伏完。量汝忠義，必不負朕。」順泣曰：「臣感陛下大恩，敢不以死報 ？臣即請行。」</p><p>后乃修書付順。順藏書於髮中，潛出禁宮，逕至伏完宅，將書呈上。完見是伏后親 筆，乃謂穆順曰：「操賊心腹甚眾，不可遽圖。除非江東孫權，西川，孫備，二處起兵 於外。操必自往。此時卻求在朝忠義之臣，一同謀之。內外夾攻，庶可有濟。」順曰： 「皇丈可作書覆帝后，求密詔，諳遣人往吳蜀二處，令約會起兵，討賊救主。」伏完即 取紙寫書付順。順乃藏於頭髻內，辭完回宮。</p><p class=" stretch-last-line ">原來早有人報知曹操。操先於宮門等侯。穆順回遇曹操，操問：「那裡去來？」順</p></div> </div>