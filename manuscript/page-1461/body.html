<div class="leaf "><div class="inner justify"><p class="no-indent  ">亦被蜀兵奪了。」叡大驚。忽又奏滿寵等有表，說：「東吳孫權僭稱帝號，與蜀同盟， 今遣陸遜在武昌訓練人馬，聽候調用。只在旦夕，必入寇矣。」</p><p>叡聞知兩處危急，舉止失措，甚是驚慌。此時曹真病未痊，即召司馬懿商議。懿曰 ：「以臣愚意所料，東吳必不舉兵。」叡曰：「卿何以知之？」懿曰：「孔明嘗思報★ （左犬右虎）亭之讎，非不欲吞吳也，只恐中原乘虛擊彼，故暫與東吳聯盟。陸遜亦知 其意，故假作興兵之勢以應之，實是坐觀成敗耳。陛下不必防吳，只須防蜀」。叡曰： 「卿真高見！」遂封懿為大都督，總攝隴西諸路軍馬，令近臣取曹真總兵將印來。懿曰 ：「臣自去取之。」遂辭帝出朝，逕到曹真府下，先令人入府報知，懿方進見。</p><p class=" stretch-last-line ">問病畢，懿曰：「東吳、西蜀會合興兵入寇，今孔明又出祁山下寨，明公知之乎？</p></div> </div>