<div class="leaf "><div class="inner justify"><p>且說北平太守公孫瓚，統領精兵一萬五千，路經德州平原縣。正行之間，遙見桑樹 叢中，一面黃旗，數騎來迎。瓚視之，乃劉玄德也。瓚問曰：「賢弟何故在此？」玄德 曰：「舊日蒙兄保備為平原縣令，今聞大軍過此，特來奉候，就請兄長入城歇馬。」瓚 指關、張而問曰：「此何人也？」玄德曰：「此關羽，張飛，備結義兄弟也。」瓚曰： 「乃同破黃巾者乎？」玄德曰：「皆此二人之力。」瓚曰：「今居何職？」玄德答曰： 「關羽為馬弓手，張飛為步弓手。」瓚歎曰：「如此可謂埋沒英雄！今董卓作亂，天下 諸侯，共往誅之。賢弟可棄此卑官，一同討賊，力扶漢室，若何？」玄德曰：「願往。 」張飛曰：「當時若容我殺了此賊，免有今日之事。」雲長曰：「事已至此，即當收拾 前去。」</p><p class=" stretch-last-line ">玄德、關、張引數騎跟公孫瓚來。曹操接著。眾諸侯亦陸續皆至，各自安營下寨，</p></div> </div>