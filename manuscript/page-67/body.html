<div class="leaf "><div class="inner justify"><p>第五回：發矯詔諸鎮應曹公，破關兵三英戰呂布</p><p>卻說陳宮正欲下手殺曹操，忽轉念曰：「我為國家跟他到此，殺之不義。不若棄而 他往。」插劍上馬，不等天明，自投東郡去了。操覺，不見陳宮，尋思：「此人見我說 了這兩句，疑我不仁，棄我而去；吾當急行，不可久留。」遂連夜到陳留，尋見父親， 備說前事；欲散家資，招募義兵。父言：「資少恐不成事。此間有孝廉衛弘，疏財仗義 ，其家巨富；若得相助，事可圖矣。」</p><p class=" stretch-last-line ">操置酒張筵，拜請衛弘到家，告曰：「今漢室無主，董卓專權，欺君害民，天下切 齒。操欲力扶社稷，恨力不足。公乃忠義之士，敢求相助。」衛弘曰：「吾有是心久矣 ，恨未遇英雄耳。既孟德有大志，願將家資相助。」操大喜；於是先發矯詔，馳報各道</p></div> </div>