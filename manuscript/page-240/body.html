<div class="leaf "><div class="inner justify"><p class="no-indent  ">左右留之不住。呂布向前一把扯回，如提童稚。靈曰：「將軍欲殺紀靈耶？」布曰：「 非也。」靈曰：「莫非殺大耳兒乎？」布曰：「亦非也」。靈曰：「然則為何？」布曰 ：「玄德與布乃兄弟也，今為將軍所困，故而救之。」靈曰：「若此則殺靈也？」布曰 ：「無有此理。布平生不好鬥，惟好解鬥。吾今為兩家解之。」靈曰：「請問今日解之 之法。」布曰：「吾有一法，從天所決。」乃拉靈入帳與玄德相見。二人各懷疑忌，布 乃居中坐，使靈居左，備居右，且教設宴行酒。</p><p class=" stretch-last-line ">酒行數巡，布曰：「你兩家看我面上，俱各罷兵。」玄德無語。靈曰：「吾奉主公 之命，提十萬之兵，專捉劉備，如何罷得？」張飛大怒，拔劍在手，叱曰：「吾雖兵少 ，覷汝輩如兒戲耳！你比百萬黃巾何如？你敢傷我哥哥！」關公急止之曰：「且看呂將</p></div> </div>