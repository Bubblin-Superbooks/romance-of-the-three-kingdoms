<div class="leaf "><div class="inner justify"><p class="no-indent stretch-last-line ">上山。趙雲從辰時殺至酉時，不能得走出，只得下馬少歇，且待月明再戰。卻纔卸甲而 坐，月光方出，忽四下火光沖天，鼓聲大震，矢石如雨，魏兵殺到，皆叫曰：「趙雲早 降！」雲急上馬迎敵、四面軍馬漸漸逼近，八方弩箭交射甚急，人馬皆不能向前。雲仰 天歎曰：「吾不服老，死於此地矣！」忽東北角上喊聲大起，魏兵紛紛亂竄。一彪軍殺 到，為首大將持丈八點鋼矛，馬項下挂一顆人頭，雲視之，乃張苞也。苞見趙雲，言曰 ：「丞相恐老將軍有失，特遣某引軍五千兵接應。聞老將軍被困，故殺透重圍。正遇魏 將薛則，被某殺之。」雲大喜，即與張苞殺出西北角來。只見魏兵棄戈奔走。一彪軍從 外吶喊殺入，為首大將提偃月青龍刀，手挽人頭。雲視之，乃關興也。興曰：「奉丞相 之命，恐老將軍有失，特引五千兵前來接應。卻纔陣上逢著魏將董禧，被吾一刀斬之，</p></div> </div>