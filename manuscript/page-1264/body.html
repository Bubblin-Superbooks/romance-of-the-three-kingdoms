<div class="leaf "><div class="inner justify"><p class="no-indent  ">天既輕清而上浮，何以傾其西北乎？又未知輕清之外，還有何物？願先生教我。」</p><p>張溫無言可對，乃避席而謝曰：「不意蜀中多出俊傑！恰聞講論，使僕頓開芧塞。 」孔明恐溫羞愧，故以善言解之曰：「席間問難，皆戲談耳。足下深知安邦定國之道， 何在脣齒之戲哉？」溫拜謝。孔明又令鄧芝入吳答禮，就與張溫同行。張、鄧二人拜辭 孔明，望東吳而來。</p><p class=" stretch-last-line ">卻說吳王見張溫入蜀未還，乃聚文武商議。忽近臣奏曰；「蜀遣鄧芝同張溫入國答 禮。」權召入。張溫拜於殿前，備稱後主、孔明之德，願求永結盟好，特遣鄧尚書又來 答禮。權大喜，乃設宴待之。權問鄧芝曰：「若吳、蜀二國同心滅魏，得天下太平，二 主分治，豈不樂乎？」芝答曰：「『天無二日，民無二王』。如滅魏之後，未識天命所 歸何人。但為君者，各修其德；為臣者，各盡其忠，則戰爭方息耳。」權大笑曰：「君</p></div> </div>