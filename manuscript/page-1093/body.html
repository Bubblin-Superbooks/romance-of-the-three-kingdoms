<div class="leaf "><div class="inner justify"><p>早有人報知關公。公大怒，令廖化去攻樊城，自己親來迎敵龐德。關平接著，言與 龐德交戰，不分勝負。關公隨即橫刀出馬，大叫曰：「關雲長在此，龐德何不早來受死 ！」鼓聲響處，龐德出馬曰：「吾奉魏王旨，特來取汝首！恐汝不信，備櫬在此。汝若 怕死，早下馬受降！」關公大罵曰：「量汝一匹夫，又何能為！可惜我青龍刀斬汝鼠賊 ！」縱馬舞刀，來取龐德。德輪刀來迎。二將戰有百餘合，精神倍長。兩軍各看得癡呆 了。魏軍恐龐德有失，急令鳴金收軍，關平恐父年老，亦急鳴金。二將各退。龐德歸寨 ，對眾曰：「人言關公英雄，今日方信也。」</p><p>正言間，于禁至。相見畢，禁曰：「聞將軍戰關公，百合之上，未得便宜，何不且 退軍避之？」德奮然曰：「魏王命將軍為大將，何太弱也？吾來日與關某共決一死，誓 不退避！」禁不敢阻而回。</p></div> </div>