<div class="leaf "><div class="inner justify"><p class="no-indent  ">，選高阜處置一烽火臺。每臺用五十軍守之。倘吳兵渡江，夜則明火，晝則舉煙為號。 吾當親往擊之。」</p><p>王甫曰：「糜芳、傅士仁守二隘口，恐不竭力；必須再得一人以總督荊州。」雲長 曰：「吾已差治中潘濬守之，有何慮焉？」甫曰：「潘濬平生多忌而好利，不可任用。 可差軍前都督糧料官趙累代之。趙累為人忠誠廉直，若用此人，萬無一失。」雲長曰： 「吾素知潘濬為人，今既差定，不必更改。趙累現掌糧料，亦是重事。汝勿多疑，只與 我築烽火臺去。」王甫怏怏拜辭而行。雲長令關平準備船隻渡襄江，攻打樊城。</p><p>卻說曹仁折了二將，退守樊城，謂滿寵曰：「不聽公言，兵敗將亡，失卻襄陽，如 之奈何？」寵曰：「雲長虎將，足智多謀，不可輕敵，只宜堅守。」</p><p class=" stretch-last-line ">正言間，人報雲長渡江而來，攻打樊城。仁大驚。寵曰：「只宜堅守。」部將呂常</p></div> </div>