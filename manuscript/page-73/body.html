<div class="leaf "><div class="inner justify"><p class="no-indent  ">，使一條鐵脊蛇矛；第二個，姓黃，名蓋，字公覆，零陵人也，使鐵鞭：第三個，姓韓 ，名當，字義公，遼西令支人也，使一口大刀；第四個，姓祖，名茂，字大榮，吳郡富 春人也，使雙刀。孫堅披爛銀鎧，裏赤幘，橫古錠刀，騎花鬃馬，指關上而罵曰：「助 惡匹夫，何不早降！」</p><p>華雄副將胡軫引兵五千出關迎戰。程普飛馬挺矛，直取胡軫。鬥不數合，程普刺中 胡軫咽喉，死於馬下。堅揮軍直殺至關前，關上矢石如雨。孫堅引兵回至梁東屯住，使 人於袁紹處報捷，就於袁術處催糧。或說術曰：「孫堅乃江東猛虎；若打破洛陽，殺了 董卓，正是除狼而得虎也。今不與糧，彼軍必散。」術聽之，不發糧草。孫堅軍缺食， 軍中自亂，細作報上關來。李肅為華雄謀曰：「今夜我引一軍從小路下關，襲孫堅寨後 ，將軍揮其前寨，堅可擒矣。」</p><p class=" stretch-last-line ">雄從之，傳令軍士飽餐，乘夜下關。是夜月白風清。到堅寨時，已是半夜，鼓譟直</p></div> </div>