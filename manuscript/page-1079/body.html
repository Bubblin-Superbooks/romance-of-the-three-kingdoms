<div class="leaf "><div class="inner justify"><p class="no-indent  ">張昭進曰：「魏與吳本無讎；前因聽諸葛之說詞，致兩家連年征戰不息，生靈遭其塗炭 。今滿伯寧來，必有講和之意，可以禮接之。」</p><p>權依其言，令眾謀士接滿寵入城相見。禮畢，權以賓禮待寵。寵呈上操書，曰：「 吳、魏自來無讎，皆因劉備之故，致生釁隙。魏王差某到此，約將軍攻取荊州，魏王以 兵臨漢川，首尾夾擊。破劉之後，共分疆土，誓不相侵。」</p><p>孫權覽書畢，設筵相待滿寵，送歸館舍安歇。權與眾謀士商議。顧壅曰：「雖是說 詞，其中有理。今可一面送滿寵回，約會曹操，首尾相擊；一面使人過江探雲長動靜， 方可行事。」諸葛瑾曰：「某聞雲長自到荊州，劉備娶與妻室，先生一子，次生一女。 其女尚幼‧未許字人。某願往與主公世子求婚。若雲長肯許，即與雲長計議共破曹操； 若雲長不肯，然後助曹取荊州。」</p><p class=" stretch-last-line ">孫權用其謀，先送滿寵回許都；卻遣諸葛瑾為使，投荊州來。入城見雲長禮畢。雲</p></div> </div>