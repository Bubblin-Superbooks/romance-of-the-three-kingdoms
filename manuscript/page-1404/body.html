<div class="leaf "><div class="inner justify"><p class="no-indent  ">，以備起程。又令馬岱、姜維斷後，先伏於山谷中，待諸軍退盡，方始收兵。又令心腹 人，分路與天水、南安、安定三郡官吏軍民，皆入漢中。又令心腹人到冀縣搬取姜維老 母，送入漢中。</p><p>孔明分撥已定，先引五千兵去西城縣搬運糧草。忽然十餘次飛馬報到，說司馬懿引 大軍十五萬，望西城蜂擁而來。時孔明身邊並無大將，只有一班文官，所引五千軍，已 分一半先運糧草去了，只剩二千五百軍在城中。眾官聽得這個消息，盡皆失色。孔明登 城望之，果然塵土沖天，魏兵分兩路望西城縣殺來。孔明傳令，教將旌旗盡皆藏匿；諸 將各守城鋪，如有妄行出入，及高聲言語者，立斬；大開四門，每一門上用二十軍士， 扮作百姓，洒掃街道，如魏兵到時，不可擅動，吾自有計。孔明乃披鶴氅，戴綸巾，引 二小童攜琴一張，於城上敵樓前，憑欄而坐，焚香操琴。</p><p class=" stretch-last-line ">卻說司馬懿前軍哨到城下，見了如此模樣，皆不敢進，急報與司馬懿，懿笑而不信</p></div> </div>