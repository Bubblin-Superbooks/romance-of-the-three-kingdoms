<div class="leaf "><div class="inner justify"><p class="no-indent  ">，守之極難。」謖曰：「某自幼熟讀兵書，頗知兵法。豈一街亭不能守耶？」孔明曰： 「司馬懿非等閒之輩；更有先鋒張郃，乃魏之名將：恐汝不能敵之。」謖曰：「休道司 馬懿、張郃，便是曹叡親來，有何懼哉！若有差失，乞斬全家。」孔明曰：「軍中無戲 言。」謖曰：「願立軍令狀。」孔明從之。謖遂寫了軍令狀呈上。</p><p class=" stretch-last-line ">孔明曰：「吾與汝二萬五千精兵，再撥一員上將，相助你去。」即喚王平分付曰： 「吾素知汝平生謹慎，故特以此重任相託。汝可小心謹慎此地下寨必當要道之處，使賊 兵急切不能偷過。安營既畢，便畫四至八道地理形狀圖本來我看。凡事商議停當而行， 不可輕易。如所守無危，則是取長安第一功也。戒之！戒之！」二人拜辭引兵而去。孔 明尋思，恐二人有失，又喚高翔曰：「街亭東北上有一城，名列柳城，乃山僻小路：此 可以屯兵紮寨。與汝一萬兵，去此城屯紮。但街亭危，可引兵救之。」高翔引兵而去。</p></div> </div>