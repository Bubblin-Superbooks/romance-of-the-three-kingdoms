<div class="leaf "><div class="inner justify"><p>卻說孫策看了半晌，方始回馬。正行過嶺，只聽得嶺上叫：「孫策休走！」策回頭 視之，見兩匹馬飛下嶺來。策將十三騎一齊擺開。策橫鎗立馬於嶺下待之。太史慈高叫 曰：「那個是孫策？」策曰：「你是何人？」答曰：「我便是東萊太史慈也，特來捉孫 策！」策笑曰：「只我便是。你兩個一齊來併我一個，我不懼你！我若怕你，非孫伯符 也！」慈曰：「你便眾人都來，我亦不怕！」縱馬橫鎗，直取孫策。策挺鎗來迎。兩馬 相交，戰五十合，不分勝負，程普等暗暗稱奇。</p><p class=" stretch-last-line ">慈見孫策鎗法無半點兒滲漏，乃佯輸詐敗，引孫策趕來。慈卻不由舊路上嶺，竟轉 過山背後。策趕到，大喝曰：「走的不算好漢！」慈心中自忖：「這廝有十二從人，我 只一個，便活捉了他，也被眾人奪去。再引一程，教這廝沒尋處，方好下手。」於是且</p></div> </div>