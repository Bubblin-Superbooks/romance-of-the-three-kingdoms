<div class="leaf "><div class="inner justify"><p>少頃，孟達至。達字子慶，與法正同鄉。達入，見正與松密語。達曰：「吾已知二 公之意。將欲獻益州耶？」松曰：「是欲如此。兄試猜之，合獻與誰？」達曰：「非劉 玄德不可。」三人撫掌大笑。松正謂松曰：「兄明日見劉璋，當若何？」松曰：「吾薦 二公為使，可往荊州。」二人應允。</p><p class=" stretch-last-line ">次日，張松見劉璋。璋問：「幹事若何？」松曰：「操乃漢賊，欲篡天下，不可為 言。彼已有取川之心。」璋曰：「似此如之奈何？」松曰：「松有一謀，使張魯，曹操 必不敢輕犯西川。」璋曰：「何計？」松曰：「荊州劉皇叔，與主公同宗，仁慈寬厚， 有長者風。赤壁鏖兵之後，操聞之而膽裂，何況張魯乎？主公何不遣使結好，使為外援 ？可以拒曹操張魯矣。」璋曰：「吾亦有此心久矣。誰可為使？」松曰：「非法正，孟 達，不可往也。」璋即召二人入，修書一封，令法正為使，先通情好；次遣孟達領精兵</p></div> </div>