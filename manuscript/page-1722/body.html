<div class="leaf "><div class="inner justify"><p class="no-indent  ">都，與汝等立功名於不朽，汝等肯從乎？」諸將應曰：「願遵軍令，萬死不辭！」</p><p>艾乃先令子鄧忠引五千精兵，不穿衣甲，各執斧鑿器具，凡遇峻危之處，鑿山開路 ，搭造橋閣，以便行軍。艾選兵三萬，各帶乾糧繩索進發。約行百餘里，選下三千兵， 就彼紮寨；又行百餘里，又選三千兵下寨。是年十月自陰平進兵，至於巔崖峻谷之中， 凡二十餘日，行七百餘里，皆是無人之地。</p><p>魏兵沿途下了數寨，只剩下二千人馬。前至一嶺，名摩天嶺。馬不堪行，艾步行上 嶺，只見鄧忠與開路軍士盡皆哭泣。艾問其故。忠告曰：「此嶺西背是峻壁巔崖，不能 開鑿，虛廢前勞，因此哭泣。」艾曰：「吾軍到此，已行了七百餘里，過此便是江油， 豈可復退？」乃喚諸軍曰：「『不入虎穴，焉得虎子！』吾與汝等來到此地，若得成功 ，富貴共之。」眾皆應曰：「願從將軍之命。」</p></div> </div>