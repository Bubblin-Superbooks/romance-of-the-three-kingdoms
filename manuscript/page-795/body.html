<div class="leaf "><div class="inner justify"><p class="no-indent  ">真將軍也！」遂賜以酒。趙雲謂玄德曰：「卻纔某於廊下巡視，見房內有刀斧手埋伏， 必無好意。可告知國太。」玄德乃跪於國太席前，泣而告曰：「若殺劉備，就此請誅。 」國太曰：「何出此言？」玄德曰：「廊下暗伏刀斧手，非殺備而何？」</p><p>國太大怒，責罵孫權：「今日玄德既為我婿，即我之兒女也。何故伏刀斧伏刀手於 廊下？」權推不知，喚呂範問之。範推賈華。國太喚賈華責罵，華默然無言。國太喝令 斬之。玄德告曰：「若斬大將，於親不利。備難久居膝下矣。」喬國老也相勸。國太方 叱退賈華。刀斧手皆抱頭鼠竄而去。玄德更衣出殿前，見庭下有一石塊。玄德拔從者所 佩之劍，仰天祝曰：「若劉備得返回荊州，成王霸之業，一劍揮石為兩段。如死於此地 ，劍剁石不開。」言訖，手起劍落，火光迸濺，砍石為兩段。</p></div> </div>