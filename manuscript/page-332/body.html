<div class="leaf "><div class="inner justify"><p>慕府董統鷹揚，掃除兇逆。續遇董卓，侵官暴民，於是提劍揮鼓，發命東夏，收羅 英雄，棄瑕取用。故遂與操同諮合謀，授以裨師；謂其鷹犬之才，爪牙可任。至乃愚佻 短略，輕進易退；傷夷折★（音拗，左血，右刃），數喪師徒。幕府輒復分兵命銳，修 完補輯，表行東郡領袞州刺史，被以虎文，獎成威柄，冀獲秦師一剋之報。而操遂承資 跋扈，恣行凶忒，割剝元元，殘賢害善。</p><p>故九江太守邊讓：英才俊偉，天下知名；直言正色，論不阿諂；身首被梟懸之誅， 妻拏受灰滅之。自是士林憤痛，民怨彌重；一夫奮臂，舉州同聲。故躬破於徐方，地奪 於呂布；彷徨東裔，蹈據無所。幕府惟強幹弱枝之義，且不登叛人之黨，故復援旌擐甲 ，席捲起征。金鼓響振，布眾奔沮。拯其死亡之患，復其方伯之位。則幕府無德於兗土 之民，而大有造於操也。</p></div> </div>