<div class="leaf "><div class="inner justify"><p class="no-indent  ">然後名正言順。」紹從之，遂令書記陳琳草檄。琳字孔璋，素有才名；靈帝時為主簿。 因諫何進不聽，復遭董卓之亂，避難冀州，紹用為記室。當下令草檄，援筆立就。其文 曰：</p><p>蓋聞明主圖危以制變，忠臣慮難以立權。是以有非常之人，然後有非常之事；有非 常之事，然後立非常之功。夫非常者，固非常人所擬也。</p><p>曩者，強秦弱主，趙高執柄，專制朝權，威福由己；時人迫脅，莫敢正言；終有望 夷之敗，祖宗焚減，汙辱至今，永為世鑒。及臻呂后季年，產，祿專政，內兼二軍，外 統梁趙；擅斷萬機，決事省禁；下陵上替，海內寒心。於是絳侯、朱虛興威奮怒，誅夷 逆暴，尊立太奈；故能王道興隆，光明顯融：此則大臣立權之明表也。</p><p class=" stretch-last-line ">司空曹操：祖父中常侍騰，與左悺、徐璜並作妖孽，饕餮放橫，傷化虐民。父嵩乞 丐，攜養，因贓假位；輿金輦璧，輸貨權門；竊盜鼎司，傾覆重器。操閹遺醜，本無懿</p></div> </div>