<div class="leaf "><div class="inner justify"><p class="no-indent  ">眾共殛之！願隨我者便來！」</p><p>眾視其人，面如重棗，目若朗星，乃義陽人魏延也；自襄陽趕劉玄德不著，來投韓 玄；玄怪其傲慢少禮，不肯重用，故屈沈於此。當日救了黃忠，教百姓同殺韓玄，袒臂 一呼，相從者數百餘人。黃忠攔當不住。魏延直殺上城頭，一刀砍韓玄為兩段，提頭上 馬，引百姓出城，投拜雲長。雲長大喜，遂入城安撫已畢，請黃忠相見。忠託病不出。 雲長即使人去請玄德、孔明。</p><p>卻說玄德自雲長來取長沙，與孔明隨後催促人馬接應。正行間，青旗倒捲，一鴉自 北南飛，連叫三聲而去。玄德曰：「此應何禍福？」孔明就在馬上袖占一課曰：「長沙 郡已得，又主得大將。午時後定見分曉。」</p><p class=" stretch-last-line ">少頃，見一小校飛報前來，說：「關將軍已得長沙郡，降將黃忠、魏延。耑等主公 到彼。」玄德大喜，遂入長沙。雲長接入廳上，具言黃忠之事，玄德乃親往黃忠家相請</p></div> </div>