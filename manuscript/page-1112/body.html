<div class="leaf "><div class="inner justify"><p>不一日，孫權領眾至。呂蒙出郭迎接入衙。權慰勞畢，仍命潘濬為治中，掌荊州事 ；監內放出于禁，遣歸曹操，安民賞軍，設宴慶賀。權謂呂蒙曰：「今荊州已得，但公 安傅士仁，南郡糜芳，此二處如何收復？」</p><p>言未畢，忽一人出曰：「不須引弓發箭，某憑三寸不爛之舌，說公安傅士仁來降， 可乎？」眾視之，乃虞翻也。權曰：「仲翔有何良策，可使傅士仁歸降？」翻曰：「某 自幼與士仁交厚；今若以利害說之，彼必歸矣。」權大喜，遂令虞翻五百軍，逕奔公安 來。</p><p class=" stretch-last-line ">卻說傅士仁聽知荊州已失，急令閉城堅守。虞翻至，見城門緊閉，遂寫書拴於箭上 ，射入城中。軍士拾得，獻與傅士仁。士仁拆書視之，乃招降之意。覽畢，想起關公去 日恨吾之意，不如早降；即令大開城門，請虞翻入城。二人禮畢，各訴舊情。翻說吳侯</p></div> </div>