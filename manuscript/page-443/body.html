<div class="leaf "><div class="inner justify"><p class="no-indent  ">臨淮，因乏糧，聞魯肅家有兩囷米，各三千斛，因往求助。肅即指一囷相贈。其慷慨如 此。平生好擊劍騎射，寓居曲阿。祖母亡，還葬東城。其友劉子揚欲約彼往巢湖投鄭寶 ，肅尚躊躇未往。今主公可速召之。」</p><p>權大喜，即命周瑜往聘。瑜奉命親往，見肅敘禮畢，具道孫權相慕之意。肅曰：「 近劉子揚約某往巢湖，某將就之。」瑜曰：『昔馬援對光武云：「當今之世，非但君擇 臣，臣亦擇君。」今吾孫將軍親賢禮士，納奇錄異，世所罕有。足下不須他計，只同我 往投東吳為是。』肅從其言，遂同周瑜來見孫權。權甚敬之，與之談論，終日不倦。</p><p class=" stretch-last-line ">一日，眾官皆散，權留魯肅共飲，至晚同榻抵足而臥。夜半，權謂肅曰：「方今漢 室傾危，四方紛擾；孤承父兄餘業，思為桓文之事，君將何以教我？」肅曰：「昔漢高</p></div> </div>