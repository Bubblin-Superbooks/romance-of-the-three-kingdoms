<div class="leaf "><div class="inner justify"><p class="no-indent  ">領會稽太守；既令張紘為會稽都尉，齎印往江東。孫權大喜，又得張紘回吳，即命與張 昭同理政事。張紘又薦一人於孫權。此人姓顧，名雍，子元嘆，乃中郎蔡邕之徒；其為 人少言語，不飲酒，嚴厲正大。權以為丞，行太守事。自是孫權威震江東，深得民心。</p><p>且說陳震回見袁紹，具說「孫策已亡，孫權繼立。曹操封之為將軍，結為外應矣。 」袁紹大怒，遂起冀、青、幽、并等處人馬七十餘萬，復來攻取許昌。正是：江南兵革 方休息，冀北干戈又復興。未知勝負如何，且看下文分解。</p><p>第三十回：戰官渡本初敗績，劫烏巢孟德燒糧</p><p>卻說袁紹興兵，望官渡進發。夏侯惇發書告急。曹操起軍七萬，前往迎敵，留荀彧 守許都。紹兵臨發，田豐從獄中上書諫曰：「今且宜靜守以待天時，不可妄興大兵，恐 有不利。」逢紀譖曰：「主公興仁義之師，田豐何得出此不祥之語？」</p></div> </div>