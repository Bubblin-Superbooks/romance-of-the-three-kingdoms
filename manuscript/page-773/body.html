<div class="leaf "><div class="inner justify"><p class="no-indent  ">長沙郡。四郡己平，玄德班師回荊州，改油江口為公安。自此錢糧廣盛，賢士歸之；將 軍馬四散屯於隘口。</p><p>卻說周瑜自回柴桑養病，令甘寧守巴陵郡，令凌統守漢陽郡。二處分布戰船，聽候 調遣。程普引其餘將士投合淝縣來，原來孫權自從赤壁鏖兵之後，久在合淝，與曹兵交 鋒，大小十餘戰，未決勝負，不敢逼城下寨，離城五十里屯兵。聞程普兵到，孫權大喜 ，親自出營勞軍。人報魯子敬先至，權乃下馬立待之，肅急忙滾鞍下馬施禮。眾將見權 如此待肅，皆大驚異。權請肅上馬，並轡而行，密謂曰：「孤下馬相迎，足顯公否？」 肅曰：「未也。」權曰：「然則如何而後為顯耶？」肅曰：「願明公威德加於四海，總 括九州，克成帝業，使肅名書竹帛，始為顯矣。」</p><p class=" stretch-last-line ">權撫掌大笑，同至帳中，大設飲宴，犒勞鏖戰將士，商議破合淝之策。忽報張遼差</p></div> </div>