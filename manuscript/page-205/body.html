<div class="leaf "><div class="inner justify"><p class="no-indent  ">去就，五行不常盛。代火者土也。代漢而有天下者，當在魏。」操聞之，使告立曰：「 知公忠於朝廷，然天道深遠，幸勿多言。」操以是告彧。彧曰：「漢以火德王，而明公 乃土命也。許都屬土，到彼必興。火能生土，土能旺木：正合董昭、王立之言。他日必 有興者。」操意遂決。次日，入見帝，奏曰：「東都荒廢久矣，不可修葺；更兼轉運糧 食艱辛。許都地近魯陽，城宮宮室，錢糧民物，足可備用。臣敢請駕幸許都：惟陛下從 之。」帝不敢不從；群臣皆懼操勢，亦莫敢有異議；遂擇日起駕。操引軍護行，百官皆 從。行不到數程，前至一高陵。忽然喊聲大舉，楊奉，韓暹，領兵攔路。徐晃當先，大 叫：「曹操欲劫駕何往！」</p><p class=" stretch-last-line ">操出馬視之，見徐晃威風凜凜，暗暗稱奇；便令許褚出馬與徐晃交鋒。刀斧相交， 戰五十餘合，不分勝敗。操即鳴金收軍，召謀士議曰：「楊奉，韓暹誠不足道；徐晃乃</p></div> </div>