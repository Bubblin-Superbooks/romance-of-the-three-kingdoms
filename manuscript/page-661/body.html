<div class="leaf "><div class="inner justify"><p class="no-indent  ">，則功可成；如各相謀害，大事休矣。操賊多謀，他平生慣斷人糧道，今如何不以重兵 提備？公瑾若去，必為所擒。今只當先決水戰，挫動北軍銳氣，別尋妙計破之。望子敬 善言，以告公瑾為幸。」</p><p>魯肅遂連夜回見周瑜，備述孔明之言。瑜搖首頓足曰：「此人見識，勝吾十倍，今 不除之，後必為我國之禍！」肅曰：「今用人之際，望以國家為重。且待破曹之後，圖 之未晚。」瑜然其說。</p><p>卻說玄德分付劉琦守江夏，自領眾將引兵往夏口。遙望江南岸旗旛隱隱，戈戟重重 ，料是東吳已動兵矣。乃盡移江夏之兵，至樊口屯紮。玄德聚眾曰：「孔明一去東吳， 杳無音信，不知事體何如。誰人可去探聽虛實回報？」糜竺曰：「竺願往。」</p><p class=" stretch-last-line ">玄德乃備羊酒禮物，令糜竺至東吳，以犒軍為名，探聽虛實。竺領命，駕小舟順流</p></div> </div>