<div class="leaf "><div class="inner justify"><p>權復還建業。群臣共議伐魏之策。張昭奏曰：「陛下初登寶位，為未可動兵。只宜 修文偃武，增設學校，以安民心；緩緩圖也。」</p><p>權從其言，即令使命星夜入川，來見後主。禮畢，細奏其事。後主聞知，遂與群臣 商議。眾議皆謂孫權僭越，宜絕其盟好。蔣琬曰：「可令人問於丞相。」後主即遣使到 漢中問孔明。孔明曰：「可令人齎禮物入吳作賀，乞遣陸遜興師伐魏。魏必令司馬懿拒 之。懿若南拒東吳，我再出祁山，長安可圖也。」後主依言，遂令太尉楊震，將名馬玉 帶，金珠寶貝，入吳作賀。震至東吳，見了孫權，呈上國書。權大喜，設晏相待，打發 回蜀。權召陸遜入，告以西蜀約會興伐魏之事。遜曰：「此乃孔明懼司馬懿之謀也。既 與同謀，不得不從。今卻虛作起兵之勢，遙與蜀兵為應。待孔明攻魏急，吾可乘虛取中 原也。」即時下令教荊、襄各處都要訓練人馬，擇日興師。</p></div> </div>