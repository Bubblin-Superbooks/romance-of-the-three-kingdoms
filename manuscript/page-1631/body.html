<div class="leaf "><div class="inner justify"><p>第一一○回：文鴦單騎退雄兵，姜維背水破大敵</p><p>卻說魏正元二年正月，揚州刺史鎮東將軍領淮南軍馬毋丘儉，字仲聞，河南聞喜人 也；聞司馬師擅行廢立之事，心中憤怒。長子毋丘甸曰：「父親官居方面，司馬師專權 廢主，國家有累卵之危，安可晏然自守？」儉曰：「吾兒之言是也。」</p><p class=" stretch-last-line ">遂請刺史文欽商議。欽乃曹爽門下客；當日聞儉相請，即來拜謁。儉邀入後堂，禮 畢；說話間，儉流淚不止。欽問其故。儉曰：「司馬師專權廢主，天地反覆，安得不傷 心乎？」欽曰：「都督鎮守方面，若肯仗義討賊；欽願捨死相助。欽中子文淑，小字阿 鴦，有萬夫不當之勇，常欲殺司馬師兄弟，與曹爽報讎：今可令為先鋒。」儉大喜，其 時★（左酉右守）為誓。二人詐稱太后有密詔，令淮南大小官兵將士，皆入壽春城，立</p></div> </div>