<div class="leaf "><div class="inner justify"><p class="no-indent  ">聲大震，可以止矣；今若前進，倘不如意，正如畫蛇添足也。」維曰：「不然。向者兵 敗，尚欲進取，縱橫中原；今日洮水一戰，魏人膽裂，吾料狄道唾手可得，汝勿自墮其 志也。」張翼再三勸諫，維不從，勒兵來取狄道城。</p><p>卻說雍州征西將軍陳泰，正欲起兵與王經報兵敗之讎，忽兗州刺史鄧艾引兵到。泰 接著，禮畢。艾曰：「今奉大將軍之命，特來助將軍破敵。」泰問計於鄧艾。艾曰：「 洮水得勝，若招羌人之眾，東爭關隴，傳檄四郡，此吾兵之大患也。今彼不思如此，卻 圖狄道城，其城垣堅固，急切難攻，空勞兵費力耳。吾今陳兵於項嶺，然後進兵擊之， 蜀兵必敗矣。」</p><p class=" stretch-last-line ">陳泰曰：「真妙論也！」遂先撥二十隊兵，每隊五十人，盡帶旌旗、鼓角、烽火之 類，日伏夜行，去狄道城東南高山深谷之中埋伏；只待兵來，一齊鳴鼓吹角為應，夜則</p></div> </div>