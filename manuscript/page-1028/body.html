<div class="leaf "><div class="inner justify"><p class="no-indent  ">雷同守巴西。馬兵至下辦，令吳蘭為先鋒，領軍哨出，正與曹洪軍相遇，吳蘭欲退。牙 將任夔曰：「賊兵初至，若不先挫其銳氣，何顏見孟起乎﹖」於是驟馬挺槍搦曹洪戰。 洪自提刀躍馬而出。交鋒三合，斬任夔於馬下，乘勢掩殺。吳蘭大敗，回見馬超。超責 之曰：「汝不得吾令，何故輕敵致敗﹖」吳蘭曰：「任夔不聽吾言，故有此敗。」馬超 曰：「可緊守隘口，勿與交鋒。」一面申報成都，聽候行止。</p><p class=" stretch-last-line ">曹洪見馬超連日不出，恐有詐謀，引軍退回南鄭。張郃來見曹洪，問曰：「將軍既 已斬將，如何退兵﹖」洪曰：「吾見馬超不出，恐有別謀。且我在鄴郡，聞神卜管輅有 言，當於此地折一員大將。吾疑此言，故不敢輕進。」張郃大笑曰：「將軍行兵半生， 今奈何信卜者之言，而惑其心哉？郃雖不才，願以本部兵取巴西。若得巴西，蜀郡易耳</p></div> </div>