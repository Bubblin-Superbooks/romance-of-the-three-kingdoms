<div class="leaf "><div class="inner justify"><p class="no-indent  ">公憂慮。儘著周瑜去廝殺，早晚教主公在南郡城中高坐。」玄德曰：「計將安出？」孔 明曰：「只須如此如此。」玄德大喜，只在江口屯紮，按兵不動。</p><p>卻說周瑜，魯肅回寨。肅曰：「都督如何亦許玄德取南郡？」瑜曰：「吾彈指可得 南郡，落得虛做人情。」隨問帳下將士：「誰敢先取南郡？」一人應聲而出，乃蔣欽也 。瑜曰：「汝為先鋒，徐盛、丁奉為副將，撥五千精銳軍馬，先渡江。吾隨後引兵接應 。」</p><p>且說曹仁在南郡，分付曹洪守彝陵，以為犄角之勢。人報：「吳兵已渡漢江。」仁 曰：「堅守勿戰為上。」驍騎牛金奮然進曰：「兵臨城下而不出戰，是怯也。況吾兵新 敗，正當重振銳氣。某願借精兵五百，決一死戰。」</p><p class=" stretch-last-line ">仁從之，令牛金引五百軍出戰。丁奉縱馬來迎。約戰四五合，奉詐敗，牛金引軍追</p></div> </div>