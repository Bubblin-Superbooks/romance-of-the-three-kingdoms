<div class="leaf "><div class="inner justify"><p class="no-indent  ">故如此？尊父在日，多曾用我。君若有不決之事，何不問我，乃自哭耶？」策視之，乃 丹陽故鄣人：姓朱，名治，字君理；孫堅舊從事官也。策收淚而延之坐曰：「策所哭者 ，恨不能繼父之志耳。」治曰：「君何不告袁公路，借兵往江東，假名救吳璟，實圖大 業，而乃久困於人之下乎？」</p><p>正商議間，一人忽入曰：「公等所謀，吾已知之。吾手下有精壯百人，暫助伯符一 臂之力。」策視其人，乃袁術謀士，汝南細陽人：姓呂，名範，字子衡。策大喜，延坐 共議。呂範曰：「只怕袁公路不肯借兵。」策曰：「吾有亡父留下傳國玉璽，以為質當 。」範曰：「公路欲得此久矣！以此相質，必肯發兵。」</p><p class=" stretch-last-line ">三人計議已定。次日，策入見袁術，哭拜曰：「父讎不能報，今母舅吳璟，又為揚 州刺史劉繇所逼；策老母家小，皆在曲阿，必將被害；策敢借雄兵數千，渡江救難省親</p></div> </div>