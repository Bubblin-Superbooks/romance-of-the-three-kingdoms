<div class="leaf "><div class="inner justify"><p>正商議間，一人忽入曰：「公等所謀，吾已知之。吾手下有精壯百人，暫助伯符一 臂之力。」策視其人，乃袁術謀士，汝南細陽人：姓呂，名範，字子衡。策大喜，延坐 共議。呂範曰：「只怕袁公路不肯借兵。」策曰：「吾有亡父留下傳國玉璽，以為質當 。」範曰：「公路欲得此久矣！以此相質，必肯發兵。」</p><p>三人計議已定。次日，策入見袁術，哭拜曰：「父讎不能報，今母舅吳璟，又為揚 州刺史劉繇所逼；策老母家小，皆在曲阿，必將被害；策敢借雄兵數千，渡江救難省親 。恐明公不信，有亡父遺下玉璽，權為質當。」術聞有玉璽，取而視之，大喜曰：「吾 非要你玉璽，今且權留在此。我借兵三千、馬五百匹與你。平定之後，可速回來。你職 位卑微，難掌大權。我表你為折衝校尉殄寇將軍，剋日領兵便行。」</p><p class=" stretch-last-line ">策拜謝，遂引軍馬，帶領朱治，呂範，舊將程普，黃蓋，韓當等，擇日起兵。行至</p></div> </div>