<div class="leaf "><div class="inner justify"><p>正行之間，背後塵埃起處，一彪人馬趕來。當先夏侯惇大叫「關某休走！」正是： 六將阻關徒受死，一軍攔路復爭鋒。畢竟關公怎生脫身，且看下文分解。</p><p>第二十八回：斬蔡陽兄弟釋疑，會古城主臣聚義</p><p>卻說關公同孫乾保二嫂向汝南進發，不想夏侯惇領二百餘騎，從後追來。孫乾保車 仗前行。關公回身勒馬按刀問曰：「汝來趕我，有失丞相大度。」夏侯惇曰：「丞相無 明文傳報，汝於路殺人，又斬吾部將，無禮太甚！我特來擒你，獻與丞相發落！」</p><p class=" stretch-last-line ">言訖，便拍馬挺鎗欲鬥。只見後面一騎飛來，大叫「不可與雲長交戰！」關公按轡 不動。來使於懷中取出公文，謂夏侯惇曰：「丞相敬愛關將軍忠義，恐於路關隘攔截， 故遣某持齎公文，遍行諸處。」惇曰：「關某於路，殺把關將士，丞相知否？」來使曰</p></div> </div>