<div class="leaf "><div class="inner justify"><p>於是吳王留住鄧芝，集多官問曰：「孤掌江南八十一州，更有荊、楚之地，反不如 西蜀偏僻之處也：蜀有鄧芝，不辱其主；吳並無一人入蜀，以達孤意。」忽一人出班奏 曰：「臣願為使。」眾視之，乃吳郡吳人：姓張，名溫，字惠恕，現為中郎將。權曰： 「恐卿到蜀見諸葛亮，不能達孤之情。」溫曰：「孔明亦人耳，臣何畏彼哉？」權大喜 ，重賞張溫，使同鄧芝入川通好。</p><p>卻說孔明自鄧芝去後，奏後主曰：「鄧芝此去，其事必成。吳地多賢，定有人來答 禮。陛下當禮貌之，令彼回吳，以通盟好。吳若通和，魏必不敢加兵於蜀矣。吳、魏寧 靖，臣當征南，平定蠻方，然後圖魏。魏削則東吳亦不能久存，可以復一統之基業也。 」後主然之。</p><p class=" stretch-last-line ">忽報東吳遣張溫與鄧芝入川答禮，後主聚文武於丹墀，令鄧芝、張溫入。溫自以為 得志，昂然上殿，見後主施禮。後主賜錦墩，坐於殿左，設御宴待之。後主但敬禮而已</p></div> </div>