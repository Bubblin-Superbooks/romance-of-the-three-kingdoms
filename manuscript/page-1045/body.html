<div class="leaf "><div class="inner justify"><p class="no-indent  ">相助，不可輕敵。」韓浩曰：「我在長沙知此老賊利害。他和魏延獻了城池，害吾親兄 ，今既相遇，必當報讎。」遂與夏侯尚，引新軍離寨前進。</p><p>原來黃忠連日哨探，已知路徑。嚴顏曰：「此去有山名天蕩山。山中乃曹操屯糧積 草之地。若取得那個去處，斷其糧草，漢中可得也。」忠曰：「將軍之言，正合吾意。 可與吾如此如此。」嚴顏依計，自領一枝軍去了。</p><p class=" stretch-last-line ">卻說黃忠聽知夏侯尚，韓浩來，遂引軍馬出營。韓浩在陣前，大罵黃忠：「無義老 賊！」拍馬挺槍，來取黃忠。夏侯尚便出夾攻。黃忠力戰二將，各鬥十餘合，黃忠敗走 。二將趕二十餘里，奪了黃忠營寨。忠又草創一營。次日，夏侯尚，韓浩趕來，忠又出 陣，戰數合，又敗走，二將又趕二十里，奪了黃忠營寨，喚張郃守後寨。郃來前寨諫曰</p></div> </div>