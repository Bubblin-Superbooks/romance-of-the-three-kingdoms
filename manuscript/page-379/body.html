<div class="leaf "><div class="inner justify"><p class="no-indent  ">之，若知兄長下落，可一日而見面矣。」操愕然悔。關公辭去。後人有詩歎曰：</p><p>威傾三國著英豪，一宅分居義氣高。奸相枉將虛禮待，豈知關羽不降曹。</p><p>操問張遼曰：「吾待雲長不薄，而彼常懷去心，何也？」遼曰：「容某探其情。」 次日，往見關公。禮畢，遼曰：「我薦兄在丞相處，不曾落後？」公曰：「深感丞相厚 意；只是吾身雖在此，心念皇叔，未嘗去懷。」遼曰：「兄言差矣。處世不分輕重，非 丈夫也。玄德待兄，未必過於丞相，兄何故只懷去志？」公曰：「吾固知曹公待吾甚厚 ；奈吾受劉皇叔厚恩，誓以共死，不可背之。吾終不留此。要必立以報曹公，然後去耳 。」遼曰：「倘玄德已棄世，公何所歸乎？」公曰：「願從於地下。」</p><p class=" stretch-last-line ">遼知公終不可留，乃告退，回見曹操，具以實告。操歎曰：「事主不忘其本，乃天</p></div> </div>