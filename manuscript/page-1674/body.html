<div class="leaf "><div class="inner justify"><p>言未畢，左將軍張布拔劍在手，引武士三十餘人，搶上殿來，口中厲聲而言曰：「 有詔擒反賊孫綝！」綝急欲走時，早被武士擒下。綝叩頭曰：「願徙交州歸田里。」休 叱曰：「爾何不徙滕胤、呂據、王淳耶？」命推下斬之。於是張布牽孫綝下殿東斬訖。 從者皆不敢動。布宣詔曰：「罪在孫綝一人，餘皆不問。」眾心乃安。</p><p>布請孫休升五鳳樓。丁奉、魏邈、施朔等，擒孫綝兄弟至。休命盡斬於市。宗黨死 者數百人，滅其三族，命軍士掘開孫峻墳墓，戳其屍首。將被害諸葛恪、滕胤、呂據、 王淳等家，重建墳墓，以表其忠。其牽累流遠者，皆赦還鄉里。丁奉重加封賞。馳書報 入成都。後主劉禪遣使回賀，吳使薛★（祤字左示改玉字旁）答禮。</p><p class=" stretch-last-line ">★（祤字左示改玉字旁）自蜀中歸，吳主孫休問蜀中近日作何舉動。★（祤字左示 改玉字旁）奏曰：「近日中常侍黃皓用事，公卿多阿附之。入其朝，不聞直言；經其野</p></div> </div>