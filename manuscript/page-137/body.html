<div class="leaf "><div class="inner justify"><p>眾賊殺了王允，一面又差人將王允宗族老幼，盡行殺害。士民無不下淚。當下李傕 、郭汜尋思曰：「既到這裡，不殺天子謀大事，更待何時？」便持劍大呼，殺入內來。 正是：</p><p>臣魁伏罪災方息，從賊縱橫禍又來。未知獻帝性命如何，且聽下文分解。</p><p>第十回：勤王室馬騰舉義，報父讎曹操興師</p><p>卻說李、郭二賊欲弒獻帝。張濟、樊稠諫曰：「不可。今日若便殺之，恐眾人不服 ；不如仍舊奉之為主，賺諸侯入關，先去其羽翼，然後殺之，天下可圖也。」李、郭二 人從其言，按住兵器。帝在樓上宣諭曰：「王允既誅，軍馬何故不退？」李傕、郭汜曰 ：「臣等有功王室，未蒙賜爵，故不敢退軍。」帝曰：「卿欲封何爵？」</p><p class=" stretch-last-line ">李、郭、張、樊、四人各自寫職銜獻上，勒要如此官品。帝只得從之，封李傕為車 騎將軍池陽侯，領司隸校尉，假節鉞；郭汜為後將軍，假節鉞：同秉朝政；樊稠為右將</p></div> </div>