<div class="leaf "><div class="inner justify"><p class="no-indent  ">從大路上來，吾當避之；若從西山小路而來，一戰可擒也。吾料袁尚必舉火為號，令城 中接應。吾可分兵擊之。」於是分撥已定。</p><p>卻說袁尚出滏水界口，東至陽平，屯軍陽平亭，離冀州十七里，一邊靠著滏水。尚 令軍士堆積柴薪乾草，至夜焚燒為號，遣主簿李孚扮作曹軍都督，直至城下，大叫：「 開門！」審配認得是李孚聲音，於入城中，說：「袁尚已陳兵在陽平亭，等候接應；若 城中兵出，亦舉火為號。」配教城中堆草放火，以通音信。孚曰：「城中無糧，可發老 弱殘兵並婦人出降；彼必不為備，我即以兵繼百姓之後出攻之。」配從其論。</p><p class=" stretch-last-line ">次日，城上豎起白旗，上寫「冀州百姓投降」。操曰：「此是城中無糧，教老弱百 姓投降；後必有兵出也。」操教張遼、徐晃各引三千軍馬，伏於兩邊。操自乘馬，張麾 蓋至城下。果見城門開處，百姓扶老攜幼，手持白旗而出。百姓纔出盡，城中兵突出。</p></div> </div>