<div class="leaf "><div class="inner justify"><p class="no-indent  ">頭，苦不甚高。夜孫策命陳武短衣持刀，首先爬上城放火。太史慈見城上火起，上馬投 東門走，背後孫策引軍趕來。</p><p>太史慈正走，後軍趕至三十里，卻不趕了。太史慈走了五十里，人困馬乏，蘆葦之 中，喊聲忽起。慈急待走，兩下裏絆馬索齊來，將馬絆翻了，生擒太史慈，解投大寨。 策知解到太史慈，親自出營喝散士卒，自釋其縛，將自己錦袍衣之，請入寨中，謂曰： 「吾知子義真丈夫也。劉繇蠢輩，不能用為大將，以致此敗。」</p><p class=" stretch-last-line ">慈見策待之甚厚，遂請降。策執慈手笑曰：「神亭相戰之時，若公獲我，還相害否 ？」慈笑曰：「未可知也。」策大笑，請入帳，邀之上坐，設宴款待。慈曰：「劉君新 破，士卒離心，某欲自往收拾餘眾，以助明公，不識能相信否？」策起謝曰：「此誠策 所願也。今與公約：明日日中，望公來還。」慈應諾而去。諸將曰：「太史慈此去必不</p></div> </div>