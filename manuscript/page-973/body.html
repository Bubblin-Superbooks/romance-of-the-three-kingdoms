<div class="leaf "><div class="inner justify"><p>權問何計，肅曰：「今屯兵於陸口，使人請關雲長赴會。若雲長肯來，以善言說之 ，如其不從，伏下刀斧手殺之。如彼不肯來，隨即進兵，與決勝負，奪取荊州便了。」 孫權曰：「正合吾意，可即行之。」闞澤進曰：「不可。關雲長乃世之虎將，非等閒可 及。恐事不諧，反遭其害。」孫權怒曰：「若如此，荊州何日可得！」便命魯肅速行此 計。肅乃辭孫權，至陸口，召呂蒙，甘寧商議；設宴於陸口寨外臨江亭上，修下請書 ，選帳下能言快語一人為使，登舟渡江。江口關平問了，遂引使入荊州，叩見雲長，具 道魯肅相邀赴會之意，呈上請書。雲長看畢，謂來人曰：「既子敬相請，我明日便來赴 宴。汝可先回。」</p><p class=" stretch-last-line ">使者辭去。關平曰：「魯肅相邀，必無好意；父親何故許之？」雲長笑曰：「吾豈 不知耶？此是諸葛瑾回報孫權，說吾不肯還三郡，故令魯肅屯兵陸口，邀我赴會，便索</p></div> </div>