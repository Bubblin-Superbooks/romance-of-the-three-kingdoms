<div class="leaf "><div class="inner justify"><p class="no-indent  ">，布陣於野。堅列成陣勢，出馬於門旗之下。孫策也全副披掛，挺鎗立馬於父側。黃祖 引二將出馬：一個是江夏張虎，一個是襄陽陳生。黃祖揚鞭大罵：「江東鼠賊，安敢侵 犯漢室宗親境界！」便令張虎搦戰。堅陣內韓當出迎。兩騎相交，戰三十餘合，陳生見 張虎力怯，飛馬來助。孫策望見，按住手中鎗，扯弓撘箭，正射中陳生面門，應弦落馬 。張虎見陳生墜地，吃了一驚，措手不及，被韓當一刀，削去半個腦袋。程普縱馬直來 陣前捉黃祖。黃祖棄卻頭盔、戰馬，雜於步軍內逃命。孫堅掩殺敗軍，直到漢水，命黃 蓋將船隻進泊漢江。</p><p class=" stretch-last-line ">黃祖聚敗軍，來見劉表，備言堅勢不可當。表慌請蒯良商議。良曰：「目今新敗， 兵無戰心；只可深溝高壘，以避其鋒；卻潛令人求救於袁紹，此圍自可解也。」蔡瑁曰 ：「子柔之言，直拙計也。兵臨城下，將至河邊，豈可束手待斃？某雖不才，願請軍出</p></div> </div>