<div class="leaf "><div class="inner justify"><p class="no-indent  ">葛恪屍首，用蘆蓆包裹，以小車載出，棄於城南門外石子崗亂塚坑內。</p><p>卻說諸葛恪之妻，正在房中，心神恍忽，動止不寧。忽一婢女入房，恪妻問曰：「 汝遍身如何血臭？」其婢忽然反目切齒，飛身跳躍，頭撞屋樑，口中大叫：「吾乃諸葛 恪也！被奸賊孫峻謀殺！」恪合家老幼，驚惶號哭。不一時，軍馬至，圍住府第，將恪 全家老幼，俱縛至市曹斬首。時吳建興二年冬十月也。昔諸葛瑾在日，見恪聰明盡顯於 外，歎曰：「此子非保家之主也！」又魏光祿大夫張緝，曾對司馬師曰：「諸葛恪不久 死矣！」師問其故，緝曰：「威震其主，何能久乎？」至此果中其言。</p><p class=" stretch-last-line ">卻說孫峻殺了諸葛恪，吳主孫亮封峻為丞相大將軍富春侯，總督中外諸軍事。自此 權柄盡歸孫峻矣。且說姜維在成都，接得諸葛恪書，欲求相助伐魏，遂入朝，奏准後主</p></div> </div>