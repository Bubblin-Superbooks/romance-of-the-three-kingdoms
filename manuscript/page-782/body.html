<div class="leaf "><div class="inner justify"><p class="no-indent  ">昭等問安，太史慈大叫曰：「大丈夫生於亂世，當帶三尺劍立不世之功；今所志未遂， 奈何死乎！」言訖而亡，年四十一歲。後人有詩讚曰：</p><p>矢志全忠孝，東箂，太史慈。姓名昭遠塞，弓馬震雄師。北海酬恩日，神亭酣戰時 。臨終言壯志，千古共嗟咨。</p><p>孫權聞慈死，傷悼不已，命厚葬於南徐，北固山下，養其子太史享於府中。</p><p>卻說玄德在荊州整頓軍馬，聞孫權，合淝兵敗，已回南徐，與孔明商議。孔明曰： 「亮夜觀星象，見西北有星墜地，必應折一皇族。」</p><p class=" stretch-last-line ">正言間，忽報公子劉琦病亡。玄德聞之，痛哭不已。孔明勸曰：「生死分定，主公 勿憂，恐傷貴體，且理大事。可急差人到彼守禦城池，並料理葬事。」玄德曰：「誰可 去？」孔明曰：「非雲長不可。」即時便教雲長前去襄陽保守。玄德曰：「今日劉琦已</p></div> </div>