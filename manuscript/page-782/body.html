<div class="leaf "><div class="inner justify"><p class="no-indent  ">與孔明，送到船邊。孔明囑曰：「子敬回見吳侯，善言伸意，休生忘想。若不准我文書 ，我翻了面皮，連八十一州都奪了。今只要兩家和氣，休教曹賊笑話。」</p><p>肅作別下船而回，先到柴桑郡見周瑜。瑜問曰：「子敬討荊州如何？」肅曰：「有 文書在此。」呈與周瑜。瑜頓足曰：「子敬中諸葛之謀也！名為借地，實是混賴。他說 取了西川便還，知他幾時取西川？假如十年不得西川，十年不還？等這文書，如何中用 ，你卻與他做保！他若不還時，必須連累足下。倘主公見罪，奈何？」</p><p>肅聞言，呆了半晌，曰：「想玄德不負我。」瑜曰：「子敬乃誠實人也。劉備梟雄 之輩，諸葛亮奸猾之徒，恐不似先生心地。」肅曰：「若此，如之奈何？」瑜曰：「子 敬是我恩人，想昔日指囷相贈之情，如何不救你？你且寬心住數日，待江北探細的回， 別有區處。」魯肅跼蹐不安。</p></div> </div>