<div class="leaf "><div class="inner justify"><p class="no-indent  ">為大將先行，許褚、呂虔為中軍護衛，曹休為合後，劉曄、蔣濟為參謀。前後水陸軍馬 三十餘萬，剋日起兵。封司馬懿為尚書僕射，留在許昌。凡國政大事，並皆聽懿決斷。</p><p>不說魏兵起程。卻說東吳細作探知此事，報入吳國。近臣慌奏吳王曰：「今魏王曹 丕，親自乘駕龍舟，提水陸大軍三十餘萬，從蔡潁出淮，必取廣陵，渡江來下江南，甚 為利害。」孫權大驚，即聚眾文武商議。顧雍曰：「今主上既與西蜀連和，可修書與諸 葛孔明，令起兵出漢中，以分其勢；一面遣一大將，屯兵南徐以拒之。」權曰：「非陸 伯言不可當此重任。」雍曰：「陸伯言鎮守荊州，不可輕動。」權曰：「孤非不知：奈 眼前無替力之人。」</p><p class=" stretch-last-line ">言未盡，一人從班部內應聲而出曰：「臣雖不才，願統一軍以當魏兵。若曹丕親渡 大江，臣必生擒，以獻殿下；若不渡江，亦殺魏兵大半，令魏兵不敢正視東吳。」權視</p></div> </div>