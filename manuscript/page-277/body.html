<div class="leaf "><div class="inner justify"><p class="no-indent  ">為虛勢，不知兵要，公以少克眾，用兵如神，此武勝也。─公有此十勝，於以敗紹無難 矣。」</p><p>操笑曰：「如公所言，孤何足以當之？」荀彧曰：「郭奉孝十勝十敗之說，正與愚 見相合。紹兵雖眾，何足懼耶！」嘉曰：「徐州呂布，實心腹大患。今紹北征公孫瓚， 我當乘其遠出，先取呂布，掃除東南，然後圖紹，乃為上計；否則我方攻紹，布必乘虛 來犯許都，為害不淺也。」</p><p>操然其言，遂議東征呂布。荀彧曰：「可先使人往約劉備，待其回報，方可動兵。 」操從之，一面發書與玄德，一面厚遣紹使，奏封紹為大將軍太尉，兼都督冀、青、幽 、并四州，密書答之云：「公可討公孫瓚，吾當相助。」紹得書大喜，便進兵攻公孫瓚 。</p><p class=" stretch-last-line ">且說呂布在徐州，每當賓客宴會之際，陳珪父子必盛稱布德。陳宮不悅，乘間告布 曰：「陳珪父子面諛將軍，其心不可測，宜善防之。」布怒叱曰：「汝無端獻讒，欲害</p></div> </div>