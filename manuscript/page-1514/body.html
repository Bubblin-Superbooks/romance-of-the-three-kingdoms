<div class="leaf "><div class="inner justify"><p class="no-indent  ">亦與楙同否？」懿曰：“此四人非楙之比也。」</p><p>叡乃從其請，即命司馬懿為大都督，凡將士悉聽量才委用，各處兵馬皆聽調遣。懿 受命，辭朝出城。叡又以手詔賜懿曰：卿到渭濱，宜堅壁固守，勿與交鋒。蜀兵不得志 ，必詐退誘敵，卿慎勿追。待彼糧盡，必將自走，然后乘虛攻之，則取勝不難，亦免軍 馬疲勞之苦：計莫善此也。</p><p>司馬懿頓首受詔，即日到長安，聚集各處軍馬共四十萬，皆來渭濱下寨﹔又撥五萬 軍，於渭水上搭起九座浮橋，令先鋒夏侯霸、夏侯威過渭水安營﹔又於大營之后東原， 築起一城，以防不虞。</p><p>懿正與眾將商議間，忽報郭淮、孫禮來見。懿引入，禮畢，淮曰：「今蜀兵悉在祁 山，倘跨渭登原，接連北山，阻絕隴道，大可虞也。」懿曰：「所言甚善。公可就總督 隴西軍馬，據北原下寨，深溝高壘，按兵不動﹔只待彼糧盡，方可攻之。”郭淮、孫禮 領命，引兵下寨去了。</p></div> </div>