<div class="leaf "><div class="inner justify"><p class="no-indent  ">王允曰：「廢立之事，不可酒後相商，另日再議。」於是百官皆散。卓按劍立於園門， 忽見一人躍馬持戟，於園門外往來馳驟。卓問李儒：「此何人也？」儒曰：「此丁原義 兄：姓呂，名布，字奉先者也。主公且須避之。」卓乃入園潛避。</p><p>次日，人報丁原引軍城外搦戰。卓怒，引軍同李儒出迎。兩陣對圓，只見呂布頂束 髮金冠，披百花戰袍，擐唐猊鎧甲，繫獅蠻寶帶，縱馬挺戟，隨丁建陽出到陣前。建陽 指卓罵曰：「國家不幸，閹官弄權，以致萬民塗炭。爾無尺寸之功，焉敢妄言廢立，欲 亂朝廷？」</p><p>董卓未及回言，呂布飛馬直殺過來。董卓慌走，建陽率軍掩殺。卓兵大敗，退三十 餘里下寨，聚眾商議。卓曰：「吾觀呂布非常人也。吾若得此人，何慮天下哉？」帳前 一人出曰：「主公勿憂：某與呂布同鄉，知其勇而無謀，見利忘義。某憑三寸不爛之舌 ，說呂布拱手來降，可乎？」</p></div> </div>