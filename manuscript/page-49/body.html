<div class="leaf "><div class="inner justify"><p class="no-indent  ">而去。卓問百官曰：「吾所言，合公道否？」盧植曰：「明公差矣：昔太甲不明，伊尹 放之於桐宮。昌邑王登位方二十七日，造惡三千餘條，故霍光告太廟而廢之。今上雖幼 ，聰明仁智，並無分毫過失。公乃外郡刺史，素未參與國政，又無伊、霍之大才，何可 強主廢立之事？聖人云『有伊尹之志則可，無伊尹之志則篡也。』」卓大怒，拔劍向前 欲殺植。議郎彭伯諫曰：「盧尚書海內人望，今先害之，恐天下震怖。」卓乃止。司徒 王允曰：「廢立之事，不可酒後相商，另日再議。」於是百官皆散。卓按劍立於園門， 忽見一人躍馬持戟，於園門外往來馳驟。卓問李儒：「此何人也？」儒曰：「此丁原義 兄：姓呂，名布，字奉先者也。主公且須避之。」卓乃入園潛避。</p><p class=" stretch-last-line ">次日，人報丁原引軍城外搦戰。卓怒，引軍同李儒出迎。兩陣對圓，只見呂布頂束</p></div> </div>