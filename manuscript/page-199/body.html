<div class="leaf "><div class="inner justify"><p class="no-indent  ">王，而諸侯服從；漢高祖為義帝發喪，而天下歸心；今天子蒙塵，將軍誠因此時首倡義 兵，奉天子以從眾望，不世之略也。若不早圖，人將先我而為之矣。」曹操大喜。正要 收拾起兵，忽報有天使齎詔宣召。操接詔，剋日興師。</p><p>卻說帝在洛陽，百事未備，城郭崩倒，欲修未能。人報李傕、郭汜領兵將到。帝大 驚，問楊奉曰：「山東之使未回，李、郭之兵又至，為之奈何？」楊奉，韓暹曰：「臣 願與賊決死戰，以保陛下。」董承曰：「城郭不堅，兵甲不多，戰如不勝，當復如何？ 不若且奉駕往山東避之。」帝從其言，即日起駕望山東進發。百官無馬，皆隨駕步行。</p><p class=" stretch-last-line ">出了洛陽，行無一箭之地，但見塵頭蔽日，金鼓喧天，無限人馬到來，帝、后戰慄 不能言。忽見一騎飛來，乃前差往山東之使命也；至車前拜啟曰：「曹將軍盡起山東之</p></div> </div>