<div class="leaf "><div class="inner justify"><p class="no-indent  ">如此多疑，何以用兵？」遂不聽李典之言。自引軍為前隊，使李典為後應，當夜二更劫 寨。</p><p>卻說單福正與玄德在寨中議事，忽狂風驟起。福曰：「今夜曹仁必來劫寨。」玄德 曰：「何以敵之？」福笑曰：「吾已預算定了。」遂密密分撥已畢。至二更，曹仁兵將 近寨，只見寨中四圍火起，燒著寨柵。曹仁知有準備，急令退軍。趙雲掩殺將來。仁不 及收兵回寨，急望北河而走。將到河邊，纔欲尋船渡河，岸上一彪軍殺到，為首大將， 乃張飛也。曹仁死戰，李典保護曹仁下船渡河。曹軍大半淹死水中。</p><p>曹仁渡過河面，上岸奔至樊城，令人叫門。只見城上一聲鼓響，一將引軍而出，大 喝曰：「吾已取樊城多時矣！」眾驚視之，乃關雲長也。仁大驚，撥馬便走。雲長追殺 過來。曹仁又折了好些軍馬，星夜投許昌。於路打聽，方知有單福為軍師，設謀定計。</p></div> </div>