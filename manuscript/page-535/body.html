<div class="leaf "><div class="inner justify"><p class="no-indent  ">程昱笑曰：「此非單福也。此人幼好學擊劍。中平末年，嘗為人報讎殺人，披髮塗面而 走，為吏所獲。問其姓名不答，吏乃縳於車上，擊鼓行於市，令市人識之，雖有識者不 敢言。而同伴竊解救之，乃更姓名而逃，折節向學，遍訪名師。嘗與司馬徽談論。此人 乃潁川徐庶，字元直。單福乃其託名耳。」操曰：「徐庶之才，比君何如？」昱曰：「 十倍於昱。」操曰：「惜乎賢士歸於劉備！羽翼成矣，奈何？」昱曰：「徐庶雖在彼， 丞相要用，召來不難。」操曰：「安得彼來歸？」昱曰：「徐庶為人至孝。幼喪其父， 止有老母在堂。現今其弟徐康已亡，老母無人侍養。丞相可使人賺其母至許昌，令作書 召其子，則徐庶必至矣。」</p><p class=" stretch-last-line ">操大喜，使人星夜前去取徐庶母。不一日取至。操厚待之，因謂之曰：「聞令嗣徐 元直，乃天下奇才也。今在新野，助逆臣劉備，背叛朝廷，正猶美玉落於汙泥之中，誠</p></div> </div>