<div class="leaf "><div class="inner justify"><p class="no-indent  ">一軍助郭淮防姜維；毋丘儉、胡遵拒住吳兵。</p><p>卻說諸葛恪連月攻打新城不下，令眾將併力攻城，怠慢者立斬。於是諸將奮力攻打 ，城東北角將陷。張特在城中定下一計，乃令一舌辯士，齎捧冊籍，赴吳寨見諸葛恪， 告曰：「魏國之法：若敵人困城，守城將堅守一百日，而無救兵至，然後出城降敵者， 家族不坐罪。今將軍圍城已九十餘日；望乞再容數日，某主將盡率軍民出城投降，今先 具冊籍呈上。」</p><p class=" stretch-last-line ">恪深信之，收了軍馬，遂不攻城。原來張特用緩兵之計，哄退吳兵，遂拆城中房屋 ，於破城處，修補完備，乃登城大罵曰：「吾城中尚有半年之糧，豈肯降吳狗耶！儘戰 無妨！」恪大怒，催兵攻城。城下亂箭射下。恪額上正中一箭，翻身落馬，諸將救起還 寨，金瘡舉發。眾軍皆無戰心；又因天氣亢炎，軍士多病。恪金瘡稍可，欲催兵攻城。 營吏告曰：「人人皆病，安能戰乎？」恪大怒曰：「再說病者斬之！」眾軍聞知，逃者</p></div> </div>