<div class="leaf "><div class="inner justify"><p class="no-indent  ">處可以積糧，何處可以埋伏。人皆笑之，獨司馬懿奇其才，遂令參贊軍機。艾為人口吃 ，每奏事必稱『艾，艾』懿戲謂曰：『卿稱艾艾，當有幾艾？』應聲曰：『鳳兮鳳兮， 故是一鳳。』其資性敏捷，大抵如此。二人深可畏也」維笑曰：「量此孺子，何足道哉 ！」</p><p class=" stretch-last-line ">於是姜維引夏侯霸至成都，入見後主。維奏曰：「司馬懿謀殺曹爽，又來賺夏侯霸 ，霸因此投降。目今司馬懿父子專權，曹芳懦弱，魏國將危。臣在漢中有年，兵精糧足 ；臣願領王師，即以霸為鄉導官，進取中原，重興漢室，以報陛下之恩，以終丞相之志 。」尚書令費褘諫曰：「近者，蔣琬、董允，皆相繼而亡，內治無人。伯約只宜待時， 不宜輕動。」維曰：「不然，人生如白駒過隙，似此遷延歲月，何日恢復中原乎？」褘 又曰：「孫子云：『知彼知己，百戰百勝。』我等皆不如丞相遠甚，丞相尚不能恢復中</p></div> </div>