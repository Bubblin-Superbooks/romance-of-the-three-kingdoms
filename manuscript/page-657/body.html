<div class="leaf "><div class="inner justify"><p class="no-indent  ">涉江湖，不服水土，多生疾病，四忌也：操兵犯此數忌，雖多必敗。將軍擒操，正在今 日。瑜請得精兵數千，進屯夏口，為將軍破之！」</p><p>權矍然起曰：「老賊欲廢漢自立久矣，所懼二袁、呂布、劉表與孤耳。今數雄已滅 ，惟孤尚存。孤與老賊，誓不兩立！卿言當伐，甚合孤意。此天以卿授我也。」瑜曰： 「臣為將軍決一血戰，萬死不辭。只恐將軍狐疑不定。」權拔佩劍砍面前奏案一角曰： 「諸官將有再言降操者，與此案同！」言罷，便將此劍賜周瑜，即封瑜為大都督，程普 為副都督，魯肅為贊軍校尉。如文武官將有不聽號令者，即以此劍誅之。</p><p>瑜受了劍，對眾言曰：「吾奉主公之命，率眾破曹。諸將官吏來日俱於江畔行營聽 令。如遲誤者，依七禁令五十四斬施行。」言罷，辭了孫權，起身出府。眾文武各無言 而散。</p><p class=" stretch-last-line ">周瑜回到下處，便請孔明議事。孔明至。瑜曰：「今日府下公議已定，願求破曹良</p></div> </div>