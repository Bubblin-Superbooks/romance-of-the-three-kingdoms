<div class="leaf "><div class="inner justify"><p class="no-indent  ">冷笑而去。雲長曰：「我們且看他的計應也不應，那時卻來問他未遲。」</p><p>二人去了。眾將皆未知孔明韜略，今雖聽令，卻都疑惑不定。孔明謂玄德曰：「主 公今日可便引兵就博望山下屯住。來日黃昏，敵軍必到，主公便棄營而走。但見火起， 即回軍掩殺。亮與糜竺、糜芳引五百軍守縣，命孫乾、簡雍準備慶喜筵席，安排『功勞 簿』伺候。」派撥已畢，玄德亦疑惑不定。</p><p>卻說夏侯惇與于禁等引兵至博望，分一半精兵作前隊，其餘盡護糧車而行。時當秋 月，商飆徐起。人馬趲行之間，望見前面塵頭忽起。惇便將人馬擺開，問鄉導官曰：「 此間是何處？」答曰：「前面便是博望坡，後面是羅川口。」</p><p class=" stretch-last-line ">惇令于禁、李典押住陣腳，親自出馬陣前。遙望軍馬來到，惇忽然大笑。眾問：「 將軍為何而笑？」惇曰：「吾笑徐元直在丞相面前，誇諸葛亮為天人！今觀其用兵，乃</p></div> </div>