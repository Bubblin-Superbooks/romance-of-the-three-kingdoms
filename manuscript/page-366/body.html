<div class="leaf "><div class="inner justify"><p class="no-indent  ">地曰：「遭此難遇之時，乃以嬰兒之病，失此機會，大事去矣！可痛惜哉！」跌足長歎 而出。</p><p>孫乾見紹不肯發兵，只得星夜回小沛見玄德，具說此事。玄德大驚曰：「似此如之 奈何？」張飛曰：「兄長勿憂；曹兵遠來，必然困乏；乘其初至，先去劫寨，可破曹操 。」玄德曰：「素以汝為一勇夫耳：前者捉劉岱時，頗能用計；今獻此策，亦中兵法。 」乃從其言，分兵劫寨。</p><p>且說曹操引軍往小沛來。正行間，狂風驟至，忽聽一聲響亮，將一面牙旗吹折。操 便令軍兵且住，聚眾謀士問吉凶。荀彧曰：「風從何方來？吹折甚顏色旗？」操曰：「 風自東南方來，吹折角上牙旗，旗乃青紅二色。」彧曰：「不主別事，今夜劉備必來劫 寨。」操點頭。忽毛玠入見曰：「方纔東南風起，吹折青紅牙旗一面。主公以為主何吉 凶？」操曰：「公意若何？」毛玠曰：「愚意以為今夜必主有人來劫寨。」後人有詩歎 曰：</p></div> </div>