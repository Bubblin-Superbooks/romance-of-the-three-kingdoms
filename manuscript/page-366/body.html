<div class="leaf "><div class="inner justify"><p>且說張飛自以為得計，領輕騎在前，突入操寨，但見零零落落，無多人馬，四邊火 光大起，喊聲齊舉。飛知中計，急出寨外。正東張遼，正西許褚，正南于禁，正北李典 ，東南徐晃，西南樂進，東北夏侯惇，西北夏侯淵，八處軍馬殺來。張飛左衝右突，前 遮後當；所領軍兵原是曹操手下舊軍，見事勢已急，儘皆投降去了。</p><p>飛正殺間，逢著徐晃大殺一陣，後面樂進趕到。飛殺條血路突圍而出，只有數十騎 跟定。欲還小沛，去路已斷；欲投徐州、下邳，又恐曹軍截住；尋思無路，只得望芒碭 山而去。</p><p class=" stretch-last-line ">卻說玄德引軍劫寨，將近寨門，喊聲大震，後面衝出一軍，先截去了一半人馬。夏 侯惇又到。玄德突圍而走，夏侯淵又從後趕來。玄德回顧，止有三十餘騎跟隨；急欲奔 還小沛，早望見小沛城中火起，只得棄了小沛，欲投徐州、不邳；又見曹軍漫山塞野，</p></div> </div>