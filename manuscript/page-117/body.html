<div class="leaf "><div class="inner justify"><p>布同允到家，下馬入後堂。敘禮畢，允曰：「將軍何故怪老夫？」布曰：「有人報 我，說你把氈車送貂蟬入相府，是何緣故？」允曰：「將軍原來不知！昨日太師在朝堂 中，對老夫說：『我有一事，要到你家。』允因此準備，等候太師。飲酒中間說：『我 聞你有一女，名喚貂蟬，已許吾兒奉先。我恐你言未準，特來相求，並請一見。』老夫 不敢有違，隨引貂蟬出拜公公。太師曰：『今日良辰，吾即當取此女回去，配與奉先。 』將軍試思，太師親臨，老夫焉敢推阻？」布曰：「司徒少罪。布一時錯見，來日自當 負荊。」允曰：「小女稍有妝奩，待過將軍府下，便當送至。」</p><p class=" stretch-last-line ">布謝去。次日，呂布在府中打聽，絕不聞音耗。布逕入堂中，尋問諸侍妾。待妾對 曰：「夜來太師與新人共寢，至今未起。」布大怒，潛入卓臥房後窺探。時貂蟬起於窗</p></div> </div>