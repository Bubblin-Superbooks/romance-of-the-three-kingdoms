<div class="leaf "><div class="inner justify"><p class="no-indent  ">中，對老夫說：『我有一事，要到你家。』允因此準備，等候太師。飲酒中間說：『我 聞你有一女，名喚貂蟬，已許吾兒奉先。我恐你言未準，特來相求，並請一見。』老夫 不敢有違，隨引貂蟬出拜公公。太師曰：『今日良辰，吾即當取此女回去，配與奉先。 』將軍試思，太師親臨，老夫焉敢推阻？」布曰：「司徒少罪。布一時錯見，來日自當 負荊。」允曰：「小女稍有妝奩，待過將軍府下，便當送至。」</p><p class=" stretch-last-line ">布謝去。次日，呂布在府中打聽，絕不聞音耗。布逕入堂中，尋問諸侍妾。待妾對 曰：「夜來太師與新人共寢，至今未起。」布大怒，潛入卓臥房後窺探。時貂蟬起於窗 下梳頭；忽見窗外池中照一人影，極長大，頭戴束髮冠；偷眼視之，正是呂布。貂蟬故 蹙雙眉，做憂愁不樂之態，復以香羅頻拭眼淚。呂布窺視良久，乃出；少頃，又入。卓 已坐於中堂，見布來，問曰：「外面無事乎？」布曰：「無事。」侍立卓側。卓方食，</p></div> </div>