<div class="leaf "><div class="inner justify"><p class="no-indent stretch-last-line ">與孔明商議拒敵之計。孔明曰：「主公且寬心，前番一把火，燒了夏侯惇大半人馬；今 番曹軍又來，必教他中這條計。我等在新野住不得了，不如早到樊城去。」便差人四門 張榜，曉諭居民：「無論老幼男女，願從者，即於今日皆跟我往樊城暫避，不可自誤。 」差孫乾往河邊調撥船隻，救濟百姓；差糜竺護送各官家眷到樊城。一面聚諸將聽令， 先教雲長引一千軍去白河上流頭埋伏：「各帶布袋，多裝沙土，遏住白河之水；至來日 三更後，只聽下流頭人喊馬嘶，急取起布袋，放水淹之，卻順水殺將下來接應。」又喚 張飛引一千軍去博陵渡口埋伏：「此處水勢最慢，曹軍被淹，必從此逃難，可便乘勢殺 來接應。」又喚趙雲「引軍三千，分為四隊，自領一隊伏於東門外，其三隊分伏西、南 、北三門，卻先於城內人家屋上，多藏硫黃燄硝引火之物。曹軍入城，必安歇民房。來</p></div> </div>