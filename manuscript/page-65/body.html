<div class="leaf "><div class="inner justify"><p class="no-indent  ">之。」二人潛步入草堂後，但聞人語曰：「縛而殺之，何如？」操曰：「是矣！今若不 先下手，必遭擒獲。」遂與宮拔劍直入，不問男女，皆殺之，一連殺死八口。搜至廚下 ，卻見縛一豬欲殺。宮曰：「孟德心多，誤殺好人矣！」急出莊上馬而行。行不到二里 ，只見伯奢驢鞍前　懸酒二瓶，手攜果菜而來，叫曰：「賢姪與使君何故便去？」操曰 ：「被罪之人，不敢久住。」伯奢曰：「吾已分付家人宰一豬相款，賢姪、使君何憎一 宿？速請轉騎。」</p><p>操不顧，策馬便行。行不數步，忽拔劍復回，叫伯奢曰：「此來者何人？」伯奢回 頭看時，操揮劍砍伯奢於驢下。宮大驚曰：「適纔誤耳，今何為也？」操曰：「伯奢到 家，見殺死多人，安肯干休？若率眾來追，必遭其禍矣。」宮曰：「知而故殺，大不義 也！」操曰：「寧教我負天下人，休教天下人負我。」陳宮默然。</p></div> </div>