<div class="leaf "><div class="inner justify"><p class="no-indent  ">人報曰：「一軍從寨北斬圍直入，為首一將，勇不可當。」師大驚，心如火烈，眼珠從 肉瘤瘡口內迸出，血流遍地，疼痛難當；又恐有亂軍心，只咬被頭而忍，被皆咬爛。</p><p class=" stretch-last-line ">原來文鴦軍馬先到，一擁而進；在寨中左衝右突，所到之處，人不敢當；有相拒者 ，槍搠鞭打，無不被殺。鴦只望父到，以為外應：並不見來。數番殺到中軍，皆被弓弩 射回。鴦直殺到天明，只聽得北邊鼓角喧天。鴦回顧從者曰：「父親不在南面為應，卻 從北至，何也？」鴦縱馬看時，只見一軍行如猛風，為首一將，乃鄧艾也，縱馬橫刀， 大呼曰：「反賊休走！」鴦大怒，挺槍迎之。戰有五十合，不分勝敗。正鬥間，魏兵大 進，前後夾攻。鴦部下兵各自逃走，只文鴦單人獨馬，衝開魏兵，望南而走。背後數百 員將，抖擻精神，驟馬追來；將至樂嘉橋邊，看看趕上。鴦忽然勒回馬大喝一聲，直衝</p></div> </div>