<div class="leaf "><div class="inner justify"><p class="no-indent  ">彤雲密布，朔風緊急，天將降雪，吾計可施矣。」便令關興、張苞二人引兵埋伏去訖。 令姜維領兵出戰：但有鐵車兵來，退後便走；寨口虛立旌旗，不設軍馬：準備已定。</p><p class=" stretch-last-line ">是時十二月終，果然天降大雪。姜維引軍出，越吉引鐵車兵來。姜維即退走。羌兵 趕到寨前，姜維從寨後而去。羌兵直到寨外觀看，聽得寨內鼓琴之聲，四壁皆空豎旌旗 ，急回報越吉。越吉心疑，未敢輕進。雅丹丞相曰：「此諸葛亮詭計，虛設疑兵耳。可 以攻之。」越吉引兵至寨前，但見孔明，攜琴上車，引數騎入寨，望後而走。羌兵搶入 寨柵，直趕過山口，見小車隱隱轉入林中去了。雅丹謂越吉曰：「這等兵雖有埋伏，不 足為懼。」遂引大兵追趕。又見姜維兵俱在雪地之中奔走。越吉大怒，催兵急追。山路 被雪漫蓋，一望平坦。正趕之間，忽報蜀兵自山後而出。雅丹曰：「縱有此小伏兵，何</p></div> </div>