<div class="leaf "><div class="inner justify"><p class="no-indent stretch-last-line ">稱雄於鄴上；劉表占據荊州，呂布虎吞徐郡：盜賊蜂起，奸雄鷹揚，社稷有累卵之危， 生靈有倒懸之急。我太祖武皇帝，掃清六合，席捲八荒；萬姓傾心，四方迎德：非以權 勢取之，實天命所歸也。世祖文帝，神聖文武，以膺大統，應天合人，法堯禪舜，處中 國以治萬邦，豈非天心人意乎？今公蘊大才，報大器，欲自比於管樂，何乃強欲逆天理 ，背人情而行事耶？豈不聞古人云：『順天者昌，逆天者亡。」今我大魏帶甲百萬，良 將千員。諒腐草之螢光，怎及天心之皓月？公可倒戈卸甲，以禮來降，不失封侯之位。 國安民樂，豈不美哉！」孔明在車上大笑曰：「吾以為漢朝大老元臣，必有高論，豈期 出此鄙言！吾有一言，諸軍靜聽：昔桓、靈之世，漢統陵替，宦官釀禍；國亂歲凶，四 方擾攘。黃巾之後，董卓、傕、汜等接踵而起，遷劫漢帝，殘暴生靈。因廟堂之上，朽</p></div> </div>