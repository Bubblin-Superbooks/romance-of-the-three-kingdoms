<div class="leaf "><div class="inner justify"><p class="no-indent  ">郃之比也。淵深通韜略，善曉兵機。曹操倚之為西涼藩蔽；先曾屯兵長安，拒馬孟起； 今又屯兵漢中。操不託他人，而獨託淵者，以淵有將才也。今將軍雖勝張郃，未卜能勝 夏侯淵。吾欲酌量著一人去荊州，替回關將軍來，方可敵之。」</p><p>忠奮然答曰：「昔廉頗年八十，尚食斗米，肉十斤，諸侯畏其勇，不敢侵犯趙界， 何況黃忠未及七十乎﹖軍師言吾老，吾今並不用副將，只將本部兵三千人去，立斬夏侯 淵首級，納於麾下。」孔明再三不容。黃忠只是要去。孔明曰：「即將軍要去，吾使一 人為監軍同去，若何﹖」正是：請將須行激將法，少年不若老年人。未知其人是誰，且 看下文分解。</p><p>第七十一回：占對山黃忠逸待勞，據漢水趙雲寡勝眾</p><p class=" stretch-last-line ">卻說孔明分付黃忠：「你既要去，吾教法正助你。凡事計議而行。吾隨後撥人馬來</p></div> </div>