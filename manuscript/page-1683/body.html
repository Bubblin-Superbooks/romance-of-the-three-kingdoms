<div class="leaf "><div class="inner justify"><p>早有川口人報入祁山寨中。時鄧艾正與司馬望談兵，聞知此信，遂令人哨探，回報 蜀兵盡從洮陽而出。司馬望曰：「姜維多計。莫非虛取洮陽而實來取祁山乎？」鄧艾曰 ：「今姜維實出洮陽也。」望曰：「公何以知之？」艾曰：「向者姜維累出吾有糧之地 ，今洮陽無糧，維必料吾只守祁山，不守洮陽，故逕取洮陽：如得此城，屯糧積草，結 連羌人，以圖久計耳。」</p><p>望曰：「若此，如之奈何？」艾曰：「可盡撤此處之兵，分為兩路去救洮陽。離洮 陽二十五里，有侯河小城，乃洮陽咽喉之地。公引一軍伏於洮陽，偃旗息鼓，大開四門 ，如此如此而行。我卻引一軍伏侯河，必獲大勝也。」籌畫已定，各各依計而行。只留 偏將師纂守祁山寨。</p><p class=" stretch-last-line ">卻說姜維令夏侯霸為前部，先引一軍逕取洮陽。霸提兵前進，將近洮陽，望見城上 並無一桿旌旗，四門大開。霸心下疑惑，未敢入城，回顧諸將曰：「莫非詐乎？」諸將</p></div> </div>