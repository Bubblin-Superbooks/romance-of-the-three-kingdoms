<div class="leaf "><div class="inner justify"><p class="no-indent  ">截住去路。玄德自思無路可歸，想袁紹有言：「倘不如意，可來相投」，今不若暫往依 棲，別作良圖；遂望青州路而走，正逢李典攔住。玄德匹馬落荒望北而逃，李典擄將從 騎去了。</p><p>且說玄德匹馬投青州，日行三百里，奔至青州城下叫門；門吏問了姓名，來報刺史 。刺史乃袁紹長子袁譚。譚素敬玄德，聞知匹馬到來，即便開門相迎，接入公廨，細問 其故。玄德備言兵敗相投之意。譚乃留玄德於館驛中住下，發書報父袁紹；一面差本州 人馬，護送玄德。至平原界口，袁紹親自引眾出鄴邵三十里迎接玄德。玄德拜謝，紹忙 答禮曰：「昨為小兒抱病，有失救援，於心怏怏不安。今幸得相見，大慰平生渴想之思 。」玄德曰：「孤窮劉備，久欲投於門下，奈機緣未遇，今為曹操所攻，妻子俱陷，想 將軍容納四方之士，故不避羞慚，逕來相投。望乞收錄，誓當圖報。」紹大喜，相待甚 厚，同居冀州。</p></div> </div>