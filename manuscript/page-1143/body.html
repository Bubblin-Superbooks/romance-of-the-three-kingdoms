<div class="leaf "><div class="inner justify"><p class="no-indent  ">內。是夜二更，操睡臥不安，坐於殿中，隱几而寐。忽見一人披髮仗劍，身穿皂衣，直 至面前，指操喝曰：「吾乃梨樹之神也。汝蓋建始殿，意欲篡逆，卻來伐吾神木！吾知 汝數盡，特來殺汝！」操大驚，急呼：「武士安在？」皂衣人仗劍欲砍操。操大叫一聲 ，忽然驚覺，頭腦疼痛不可忍；急傳旨遍求良醫；治療不能痊可。眾官皆憂。華歆入 奏曰：「大王知有神醫華佗否？」操曰：「即江東醫周泰者乎？」歆曰：「是也。」操 曰：「雖聞其名，未知其術。」歆曰：「華佗字元化：沛國譙郡人也。其醫術之妙，世 所罕有。但有患者，或用藥，或用鍼，或用灸，隨手而愈。若患五臟六腑之疾，藥不能 效者，以麻肺湯飲之，令病者如醉死，卻用尖刀剖開其腹，以藥湯洗其臟腑，病人略無 疼痛。洗畢，然後以藥線縫口，用藥敷之。或一月，或二十日，即平復矣。其神妙如此 。」</p></div> </div>