<div class="leaf "><div class="inner justify"><p class="no-indent  ">哭。操聞之，大怒，欲殺之。荀彧曰：「彧聞脂習常諫融曰：『公剛直太過，乃取禍之 道。』今融死而來哭，乃義人也，不可殺。」操乃止。習收融父子屍首，皆葬之。後人 有詩讚孔融曰：</p><p>孔融居北海，豪氣貫長虹。坐上客長滿，樽中酒不空。文章驚世俗，談笑侮王公。 史筆褒忠直，存宜紀大中。</p><p>曹操既殺孔融，傳令五隊軍馬次第起行，只留荀彧等守許昌。</p><p>卻說荊州劉表病重，使人請玄德來託孤。玄德引關、張至荊州見劉表。表曰：「我 病已入膏肓，不久便死矣；特託孤於賢弟。我子無才，恐不能承父業。我死之後，賢弟 可自領荊州。」玄德泣拜曰：「備當竭力以輔賢姪，安敢有他意乎？」</p><p class=" stretch-last-line ">正說間，人報曹操自統大兵至。玄德急辭劉表，星夜回新野。劉表病中聞此信，吃</p></div> </div>