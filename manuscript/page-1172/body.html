<div class="leaf "><div class="inner justify"><p class="no-indent  ">楚，創造基業，世統相傳，四百年矣。朕雖不才，初無過惡，安忍將祖宗大業，等閒棄 了？汝百官再從公計議。」</p><p>華歆引李伏、許芝近前奏曰：「陛下若不信，可問此二人。」李伏奏曰：「自魏王 即位以來，麒麟降生，鳳凰來儀，黃龍出現，嘉禾蔚生，甘露下降：此是上天示瑞，魏 當代漢之象也。」</p><p>許芝又奏曰：「臣等職掌司天，夜觀乾象，見炎漢氣數已終，陛下帝星隱匿不明； 魏國乾象，極天察地，言之難盡。更兼上應圖讖。其讖曰：『鬼在邊，委相連；當代漢 ，無可言。言在東，午在西；兩日並光上下移。』以此論之，陛下可早禪位。『鬼在邊 』，『委相連』，是『魏』字也；『言在東，午在西』，乃『許』字也；『兩日並光上 下移』，乃『昌』字也：此是魏在許昌應受漢禪也。願陛下察之。」</p><p class=" stretch-last-line ">帝曰：「祥瑞圖讖，皆虛妄之事；奈何以虛妄之事，而遽欲朕舍祖宗之基業乎？」</p></div> </div>