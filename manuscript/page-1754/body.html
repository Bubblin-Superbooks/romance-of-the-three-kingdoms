<div class="leaf "><div class="inner justify"><p class="no-indent  ">，封何曾為晉丞相，司馬望為司徒，石苞為驃騎將軍，陳騫為車騎將軍，諡父為文王。</p><p>安葬已畢，炎召賈充、裴秀入宮問曰：「曹操曾云：『若天命在吾，吾其為周文王 乎？』果有此事否？」充曰：「操世受漢祿，恐人議論篡逆之名，故出此言；乃明教曹 丕為天子也。」炎曰：「孤父王比曹操何如？」充曰：「操雖功蓋華夏，下民畏其威而 不懷其德。子丕繼業，差役甚重，東西驅馳，未有寧歲。後我宣王、景王，累建大功， 布恩施德，天下歸心久矣。文王併吞西蜀，功蓋寰宇，又豈操之可比乎？」炎曰：「曹 丕尚紹漢統，孤豈不可紹魏統耶？」賈充、裴秀二人再拜而奏曰：「殿下正當法曹丕紹 漢故事，復築受禪臺，布告天下，以即大位。」</p><p class=" stretch-last-line ">炎大喜，次日帶劍入內。此時魏主曹奐，連日不曾設朝，心神恍惚，舉止失措。炎 直入後宮，奐慌下御榻而迎。炎坐定問曰：「魏之天下，誰之力也？」奐曰：「皆晉王</p></div> </div>