<div class="leaf "><div class="inner justify"><p>此時吳國丁奉、陸抗皆死，吳主皓每宴群臣，皆令沉醉，又置黃門郎十人為糾彈官 。宴罷之後，各奏過失，有犯者或剝其面，或鑿其眼。由是國人大懼。晉益州刺史王濬 上疏請伐吳。其疏曰：</p><p>孫皓荒淫凶逆，宜速征伐。若一旦皓死，更立賢君，則張敵也；臣造船七年，日有 朽敗；臣年七十，死亡無日；三者一乖，則難圖矣。願陛下無失事機。</p><p>晉主覽疏，遂與群臣議曰：「王公之論，與羊都督暗合。朕意決矣。」侍中王渾奏 曰：「臣聞孫皓欲北上，軍伍已皆整備，聲勢正盛，難與爭鋒。更遲一年以待其疲，方 可成功。」晉王依其奏，乃降詔止兵莫動，退入後宮，與秘書丞相張華圍棋消遣。近臣 奏邊庭有表到。晉主開視之，乃杜預表也。表略云：</p><p class=" stretch-last-line ">往者，羊祜不博謀於朝臣，而密與陛下計，故令朝臣多異同之議。凡事當以利害相</p></div> </div>