<div class="leaf "><div class="inner justify"><p>「館陶令諸葛原，遷新興太守，輅往送行。客言輅能射覆。諸葛原不信，暗取燕卵 ，蜂窠，蜘蛛三物，分置三盒之中，令輅卜之。卦成，各寫四句於盒上。其一曰：『含 氣須變，依乎堂宇；雌雄以形，羽翼舒張。此燕卵也。』其二曰：『家室倒懸，門戶眾 多；藏精育毒，得秋乃化。此蜂窠也。』其三曰：『觳觫長足，吐絲成羅；尋網求食， 利在昏夜。此蜘蛛也。』滿座驚駭。」</p><p class=" stretch-last-line ">「鄉中有老婦失牛，求卜之。輅判曰：『北溪之濱，七人宰烹；急往追尋，皮肉尚 存。』老婦果往尋之，見七人於茅舍後煮食，皮肉猶存。婦告本郡太守劉邠，捕七人罪 之，因問老婦曰：『汝何以知之﹖』婦告以管輅之神卜。劉邠不信，請輅至府，取印囊 及山雞毛藏於盒中，令卜之。輅卜其一曰；『內方外圓，五色成文；含寶守信，出則有</p></div> </div>