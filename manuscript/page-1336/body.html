<div class="leaf "><div class="inner justify"><p class="no-indent  ">蜀。今知大王前來，特來助戰。」</p><p>孟獲大喜，即引宗黨并所聚番人，連夜上馬；就令蠻兵引路。方到盤蛇谷時，只見 火光甚烈，臭味難聞。獲知中計，急退兵時，左邊張嶷，右邊馬忠，兩路軍殺出。獲方 欲抵敵，一聲喊起，蠻兵中大半皆是蜀兵，將蠻王宗黨并聚集的番人盡皆擒了。孟獲匹 馬殺出重圍，望山徑而走。</p><p>正走之間，見山凹裏一簇人馬，擁出一輛小車，車中端坐一人，綸巾羽扇，身衣道 袍，乃孔明也。孔明大喝曰：「反賊孟獲！今番如何！」獲急回馬走。傍邊閃過一將， 攔住去路，乃是馬岱。孟獲措手不及，被馬岱活捉了。此時王平、張翼已引一軍，趕到 蠻寨中，將祝融夫人并衣應老小皆活捉而來。</p><p class=" stretch-last-line ">孔明歸到寨中，升帳而坐，謂眾將曰：「吾今此計，不得已而用之，大損陰德。我 料敵人必算吾於林木多處埋伏，吾卻空設旌旗，實無兵馬，疑其心也。吾令魏文長連輸</p></div> </div>