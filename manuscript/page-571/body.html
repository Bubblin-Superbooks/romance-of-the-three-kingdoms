<div class="leaf "><div class="inner justify"><p class="no-indent  ">不幸策早喪，今將江東基業付權。望公等同心助之，吾死不朽矣！」又囑權曰：「汝事 子布、公瑾以師傅之禮，不可怠慢。吾妹與我共嫁汝父，則亦汝之母也，吾死之後，事 吾妹如事我。汝妹亦當恩養，擇佳婿以嫁之。」</p><p>言訖遂終。孫權哀哭，具喪葬之禮，自不必說。至來年春，孫權商議欲伐黃祖。張 昭曰：「居喪未及期年，不可動兵．」周瑜曰：「報仇雪恨，何待期年？」權猶豫未決 。適北平都尉呂蒙入見，告權曰：「某把龍湫水口，忽有黃祖部將甘寧來降。某細詢之 。寧字興霸，巴郡臨江人也；頗通書史，有氣力，好游俠；嘗招合亡命，縱橫於江湖之 中；腰懸銅鈴，人聽鈴聲，盡皆避之。又嘗以西川錦作帆幔，時人皆稱為『錦帆賊』。 後悔前非，改行從善，引眾投劉表。見表不能成事，即欲來投東吳，卻被黃祖留住在夏 口。</p></div> </div>