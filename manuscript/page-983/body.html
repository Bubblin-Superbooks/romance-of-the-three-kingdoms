<div class="leaf "><div class="inner justify"><p class="no-indent  ">。忽報曹操又起三十萬大軍來也。權大驚，且教魯肅休惹荊州之兵，移兵向合淝，濡須 ，以拒曹操。</p><p>卻說操將欲起程南征，參軍傅幹，字彥材，上書諫操。書略曰：「幹聞用武則先威 ，用文則先德；威德相濟，而後王業成。往者天下大亂，明公用武攘之，十平其九；今 未承王命者，吳與蜀耳。吳有長江之險，蜀有崇山之阻，難以威戰。愚以為且宜增修文 德，按甲寢兵，息軍養士，待時而動。今若舉數十萬之眾，屯長江之濱，倘賊憑險深藏 ，使我士馬不得逞其能，奇變無所用其權，則天威屈矣。惟明公詳察焉。」</p><p class=" stretch-last-line ">曹操覽畢，遂罷南征，興設學校，延禮文士。於是侍中王粲，杜襲，衛凱，和洽四 人，議欲尊曹操為魏王。中書令荀攸曰：「不可。丞相官至魏公，榮加九鍚，位已極矣 ；今又進陞王位，於理不可。」曹操聞之，怒曰：「此人欲效荀彧耶！」荀攸知之，憂</p></div> </div>