<div class="leaf "><div class="inner justify"><p class="no-indent  ">兵馬嫺熟，武藝精通。操大喜，於村中調諫軍馬。衛弘盡出家財，置辦衣甲旗旛。四方 送糧者，不計其數。</p><p>時袁紹得操矯詔，乃聚麾下文武，引兵三萬，離渤海來與曹操會盟。操作檄文以達 諸郡。檄文曰：</p><p>操等謹以大義布告天下：董卓欺天罔地，滅國弒君；穢亂宮禁，殘害生靈；狼戾不 仁，罪惡充積！今奉天子密詔，大集義兵，誓欲掃清華夏，剿戮群凶。望興義師，共洩 公憤；扶持王室，拯救黎民。檄文到日，可速奉行！</p><p>操發檄文去後，各鎮諸侯，皆起兵相應：</p><p class=" stretch-last-line ">第一鎮，後將軍南陽太守袁術。第二鎮，冀州刺史韓馥。第三州鎮，豫州刺史孔。 第四鎮，兗州刺史劉岱。第五鎮，河內郡太守王匡。第六鎮，陳留太守張邈。第七鎮， 東郡太守喬瑁。第八鎮，山陽太守劉遺。第九鎮，濟北相鮑信。第十鎮，北海太守孔融</p></div> </div>