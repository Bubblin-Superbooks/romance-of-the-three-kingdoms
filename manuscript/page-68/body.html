<div class="leaf "><div class="inner justify"><p class="no-indent  ">，然後招集義兵，豎起招兵白旗一面，上書「忠義」二字。不數日間，應募之士，如雨 駢集。</p><p>一日，有一個陽平衛國人，姓樂，名進，字文謙，來投曹操。又有一個山陽鉅鹿人 ，姓李，名典，字曼成，也來投曹操。操皆留為帳前吏。又有沛國譙人，夏侯惇，字元 讓，乃夏侯嬰之後；自小習鎗棒；年十四從師學武，有人辱罵其師，惇殺之，逃於外方 ；聞知曹操起兵，與其族弟夏侯淵兩個，各引壯士千人來會。此二人本操之弟兄：操父 曹嵩原是夏侯氏之子，過房與曹家，因此是同族。</p><p>不數日，曹氏兄弟曹仁，曹洪，各引兵千餘來助。曹仁字子孝，曹洪字子廉；二人 兵馬嫺熟，武藝精通。操大喜，於村中調諫軍馬。衛弘盡出家財，置辦衣甲旗旛。四方 送糧者，不計其數。</p><p>時袁紹得操矯詔，乃聚麾下文武，引兵三萬，離渤海來與曹操會盟。操作檄文以達 諸郡。檄文曰：</p></div> </div>