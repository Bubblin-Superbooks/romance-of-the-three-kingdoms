<div class="leaf "><div class="inner justify"><p class="no-indent  ">書略曰：「備自關外得拜君顏，嗣後天各一方，不及趨侍。向者，尊父曹侯，實因張闓 不仁，以致被害，非陶恭祖之罪也。目今黃巾遺孽，擾亂於外；董卓餘黨，盤踞於內。 願明公先朝廷之急，而後私讎；撤徐州之兵，以救國難：則徐州幸甚，天下幸甚！」</p><p>曹操看書，大罵：「劉備何人，敢以書來勸我！且中間有譏諷之意！」命斬來使， 一面竭力攻城。郭嘉諫曰：「劉備遠來救援，先禮後兵，主公當用好言答之，以慢備心 ；然後進兵攻城，城可破也。」操從其言，款留來使，候發回書。</p><p class=" stretch-last-line ">正商議間，忽流星馬飛報「禍事！」。操問其故，報說呂布已襲破兗州，進據濮陽 。原來呂布自遭李、郭之亂，逃出武關，去投袁術；術怪呂布反覆不定，拒而不納。投 袁紹，紹納之，與布共破張燕於常山；布自以為得志，傲慢袁紹手下將士。紹欲殺之，</p></div> </div>