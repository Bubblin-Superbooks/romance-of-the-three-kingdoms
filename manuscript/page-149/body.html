<div class="leaf "><div class="inner justify"><p class="no-indent  ">侯惇應聲而出。陶謙慌走入陣。夏侯惇趕來，曹豹挺鎗躍馬，前來迎敵。兩馬相交，忽 然狂風大作，飛沙走石，兩軍皆亂，各自收兵。</p><p>陶謙入城，與眾計議曰：「曹兵勢大難敵，吾當自縛往操營，任其剖割，以救徐州 百姓之命。」言未絕，一人進前言曰：「府君久鎮徐州，人民感恩。今曹兵雖眾，未能 既破我城。府君與百姓堅守勿出；某雖不才，願施小策，教曹操死無葬身之地！」眾人 大驚，便問計將安出。正是：</p><p>本為納交反成怨，那知絕處又逢生？畢竟此人是誰，且聽下文分解。</p><p>第十一回：劉皇叔北海救孔融，呂溫侯濮陽破曹操</p><p class=" stretch-last-line ">卻說獻計之人，乃東海朐縣人：姓糜，名竺，字子仲。此人家世富豪。嘗往洛陽買 賣，乘車而回，路遇一美婦人，來求同載，竺乃下車步行，讓車與婦人坐。婦人請竺同</p></div> </div>