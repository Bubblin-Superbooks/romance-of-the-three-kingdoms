<div class="leaf "><div class="inner justify"><p class="no-indent  ">疑，不敢久停，只得盡棄輜重而去。興、苞二人皆遵將令，不敢追襲，多得軍器糧草而 歸。司馬懿見山谷中皆是蜀兵，不敢出大路，遂回街亭。</p><p>此時曹真聽知孔明退兵，急引兵追趕。山背後一聲砲響，蜀兵漫山遍野而來；為首 大將，乃是姜維、馬岱。真大驚，急退軍時，先鋒陳造已被馬岱所斬。真引兵鼠竄而還 ，蜀兵連夜皆奔回漢中。</p><p>卻說趙雲、鄧芝伏兵於箕谷道中。聞孔明傳令退軍，雲謂芝曰：「魏軍知吾兵退， 必然來追。吾先引一軍伏於其後，公卻引兵打吾旗號，徐徐而退，吾一步步自有護送也 。」</p><p class=" stretch-last-line ">卻說郭淮提兵再回箕谷道中，喚先鋒蘇顒分付曰：「蜀將趙雲，英勇無敵，汝可小 心提防。彼軍若退，必有計也。」蘇顒欣然曰：「都督若肯接應，某當生擒趙雲。」遂 引前部三千兵，奔入箕谷。看看趕上蜀兵，只見山坡後閃出紅旗白字，上書：「趙雲。</p></div> </div>