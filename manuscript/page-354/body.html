<div class="leaf "><div class="inner justify"><p>卻說曹操知禰衡受害，笑曰：「腐儒舌劍，反自殺矣！」因不見劉表來降，便欲興 兵問罪。荀彧諫曰：「袁紹未平，劉備未滅，而欲用兵江漢，是猶舍心腹而顧手足也。 可先滅袁紹，後滅劉備，江漢可一掃而平矣。」操從之。</p><p>且說董承自劉玄德去後，日夜與王子服等商議，無計可施。建安五年，元旦朝賀， 見曹操驕橫愈甚，感憤成疾。帝知國舅染病，令隨朝太醫前去醫治。此醫乃洛陽人：姓 吉，名太，字稱平，人皆呼為吉平，當時名醫也。平到董承府用藥調治，旦夕不離；常 見董承長吁短歎，不敢動問。</p><p class=" stretch-last-line ">時值元宵，吉平辭去，承留住，二人共飲。飲至更餘，承覺困倦，就和衣而睡。忽 報王子服等四人至，承出接入。服曰：「大事諧矣！」承曰：「願聞其說。」服曰：「 劉表結連袁紹，起兵五十萬，共分十路殺來。馬騰結連韓遂，起西涼軍七十二萬，從北</p></div> </div>