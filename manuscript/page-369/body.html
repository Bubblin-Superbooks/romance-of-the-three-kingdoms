<div class="leaf "><div class="inner justify"><p class="no-indent  ">答禮曰：「昨為小兒抱病，有失救援，於心怏怏不安。今幸得相見，大慰平生渴想之思 。」玄德曰：「孤窮劉備，久欲投於門下，奈機緣未遇，今為曹操所攻，妻子俱陷，想 將軍容納四方之士，故不避羞慚，逕來相投。望乞收錄，誓當圖報。」紹大喜，相待甚 厚，同居冀州。</p><p class=" stretch-last-line ">且說曹操當夜取了小沛，隨即進兵攻徐州。糜竺，簡雍，守把不住，只棄城而走。 陳登獻了徐州。曹操大軍入城，安民己畢，隨喚眾謀士議取下邛。荀彧曰：「雲長保護 玄德妻小，死守此城；若不速取，恐為袁紹所竊。」操曰：「吾素愛雲長武藝人材，欲 得之以為己用，不若令人說之使降。」郭嘉曰：「雲長義氣深重，必不肯降。若使人說 之，恐被其害。」帳下一人出曰：「某與關公有一面之交，願往說之。」眾視之，乃張 遼也。程昱曰：「文遠雖與雲長有舊，吾觀此人，非可以言詞說也。某有一計，使此人</p></div> </div>