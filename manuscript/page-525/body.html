<div class="leaf "><div class="inner justify"><p class="no-indent  ">左右不得其人耳。」玄德曰：「備雖不才，文有孫乾、糜竺、簡雍之輩，武有關、張、 趙雲之流，竭忠輔相，頗賴其力。」水鏡曰：「關、張、趙雲，皆萬人敵，惜無善用之 人。若孫乾、糜竺輩，乃白面書生耳，非經綸濟世之才也。」</p><p>玄德曰：「備亦嘗側身以求山谷之遺賢，奈未遇其人何！」水鏡曰：「豈不聞孔子 云：『十室之邑，必有忠信。』何謂無人？」玄德曰：「備愚昧不識，願求指教。」水 鏡曰：「公聞荊、襄諸郡小兒之謠乎？其謠曰：『八九年間始欲衰，至十三年無孑遺。 到頭天命有所歸，泥中蟠龍向天飛。』此謠始於建安初。建安八年，劉景升喪卻前妻， 便生家亂，此所謂『始欲衰』也；『無孑遺』者，謂景升將逝，文武零落無孑遺矣；『 天命有歸』，『龍向天飛』，蓋應在將軍也。」</p><p class=" stretch-last-line ">玄德聞言驚謝曰：「備安敢當此！」水鏡曰：「今天下之奇才，盡在於此，公當往</p></div> </div>