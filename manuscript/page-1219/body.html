<div class="leaf "><div class="inner justify"><p class="no-indent  ">秉到，此欲還荊州，送回夫人，永結盟好，共圖滅魏，伏侯聖旨。」先主怒曰：「朕切 齒讎人，乃孫權也。今若與之連和，是負二弟當日之盟矣。今先滅吳，次滅魏。」便欲 斬來使，以絕吳情。多官苦告方免。程秉抱頭鼠竄，回奏吳主曰：「蜀不從講和，誓欲 先滅東吳，然後伐魏。眾臣苦諫不聽，如之奈何？」</p><p class=" stretch-last-line ">權大驚，舉止失措，闞澤出班奏曰：「見有擎天之柱，如何不用耶？」權急問何人 。澤曰：「昔日東吳大事，全任周郎；後魯子敬代之；子敬亡後，決於呂子明；今子明 雖喪．見有陸伯言在荊州。此人名雖儒生，實有雄才大略，以臣論之；不在周郎之下； 前破關公，其謀皆出於伯言。主上若能用之，破蜀必矣。如或有失，臣願與同罪。」 權曰：「非德潤之言，孤誤大事。」張昭曰：「陸遜乃一書生耳，非劉備敵手；恐不可 用。」顧雍亦曰：「陸遜年幼望輕，恐諸公不服；若不服則生禍亂，必誤大事。」步騭</p></div> </div>