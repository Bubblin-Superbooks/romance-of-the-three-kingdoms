<div class="leaf "><div class="inner justify"><p class="no-indent  ">法，丞相何故哭耶？」孔明曰：「吾非為馬謖哭。吾思先帝在白帝城臨危之時曾囑吾曰 ：『馬謖言過其實，不可大用。』今果應此言，乃深恨己之不明，追思先帝之明，因此 痛哭耳！」大小將士，無不流涕。馬謖亡年三十九歲。</p><p>時建興六年夏五月也。後人有詩曰：失守街亭罪不輕，堪嗟馬謖枉談兵。轅門斬首 嚴軍法，拭淚猶思先帝明。</p><p>卻說孔明斬了馬謖，將首級遍示各營已畢，用線縫在屍上，具棺葬之；自修祭文享 祀；將謖家小加意撫恤，按月給與祿米。於是孔明自作表文，令蔣琬申奏後主，請自貶 丞相之職。琬回成都，入見後主，進入孔明表章。後主拆開視之曰：臣本庸才，叨竊非 據，親秉旄鉞，以勵三軍。不能訓章明法，臨事而謀，至有街亭違命之闕，箕谷不戒之 失。咎皆在臣不明，不知人，慮事多闇。春秋責備，罪何所逃？請自貶三等，以督闕咎 。臣不勝慚愧，俯伏待命！</p></div> </div>