<div class="leaf "><div class="inner justify"><p>卻說細作探知此事，報入川中。孔明聞之大喜曰：「吾欲伐魏久矣，奈有司馬懿總 雍、涼之兵。今既中計遭貶，吾有何憂？」次日，後主早朝，大會官僚，孔明出班上《 出師表》一道。表曰：</p><p class=" stretch-last-line ">臣亮言：先帝創業未半，而中道崩殂﹔今天下三分，益州罷敝，此誠危急存亡之秋 也。然侍衛之臣，不懈於內﹔忠志之士，忘身於外者；蓋追先帝之殊遇，欲報之於陛下 也。誠宜開張聖聽，以光先帝之遺德，恢宏志士之氣﹔不宜妄自菲薄，引喻失義，以塞 忠諫之路也。宮中府中，俱為一體﹔陟罰臧否，不宜異同：若有作奸犯科，及為忠善者 ，宜付有司，論其刑賞，以昭陛下平明之治﹔不宜偏私，使內外異法也。侍中侍郎郭攸 之、費褘、董允等，此皆良實，志慮忠純，是以先帝簡拔以遺陛。愚以為宮中之事，事 無大小，悉以咨之，然後施行，必得裨補闕漏，有所廣益。將軍向寵，性行淑均，暢曉</p></div> </div>