<div class="leaf "><div class="inner justify"><p class="no-indent  ">縛蘆葦為人，盡穿青衣，執旌旗，立於假城疑樓之上。魏兵見城上許多人馬，如何不膽 寒？丕歎曰：「魏雖有武士千群，無所用之。江南人物，未可圖也！」正驚訝間，忽 然狂風大作，白浪滔天，江水濺濕龍袍，大船將覆。曹真慌令文聘撐小舟急來救駕。龍 舟上人站立不住。文聘跳上龍舟，負丕下得小舟，奔入河港。忽流星馬報道：「趙雲引 兵出陽平關，逕取長安。」丕聽得，大驚失色，便教收軍。眾軍各自奔走。背後吳兵追 至。丕傳旨教盡棄御用之物而走。龍舟將次入淮，忽然鼓角齊鳴，喊聲大震，刺斜裏一 彪軍殺到；為首大將，乃孫韶也。魏兵不能抵當，折其大半，渰死者無數。</p><p class=" stretch-last-line ">諸將奮力救出魏主。魏主渡淮河，行不三十里，淮河中一帶蘆葦，預灌魚油，盡皆 火著；順風而下，風勢甚急；火燄漫空，截住龍舟。丕大驚，急下小船。傍岸時，龍舟</p></div> </div>