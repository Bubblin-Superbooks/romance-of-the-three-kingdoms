<div class="leaf "><div class="inner justify"><p class="no-indent  ">蜀，吾當披髮入山，不失信於天下也。』」周瑜聞之，勒馬便回。只見一人打著令字旗 ，於馬前報說：「探得四路軍馬，一齊殺到：關某從江陵殺來，張飛從秭歸殺來，黃忠 從公安殺來，魏延從彝陵小路殺來：四路正不知多少軍馬。喊聲遠近震動百餘里，皆言 要捉周瑜。」瑜馬上大叫一聲，箭鎗復裂，墬於馬下。正是：一著掑高難對敵，幾番算 定總成空。不知周瑜性命如何，且看下文解。</p><p>第五十七回：柴桑口臥龍弔喪，耒陽縣鳳雛理事</p><p>卻說周瑜怒氣填胸，墜於馬下，左右急救歸船。軍士傳說：「玄德、孔明在前山頂 上飲酒取樂。」瑜大怒，咬牙切齒曰：「你道我取不得西川，吾誓取之！」</p><p class=" stretch-last-line ">正恨間，人報吳侯遣弟孫瑜到。周瑜接入，具言其事。孫瑜曰：「吾奉兄命來助都 督。」遂令催軍前行。行至巴丘，人報上流有劉封，關平二人領軍截住水路。周瑜愈怒</p></div> </div>