<div class="leaf "><div class="inner justify"><p class=" stretch-last-line ">魯肅是個寬仁長者，見玄德如此哀痛，只得應允。玄德、孔明拜謝。宴畢，送魯肅 下船。逕到柴桑，見了周瑜，具言其事。周瑜頓足曰：「子敬又中諸葛亮之計也！當初 劉備依劉表時，常有吞併之意，何況西川，劉璋乎？似此推調，未免累及老兄矣。吾有 一計，使諸葛亮不能出吾算中。子敬便當一行。」肅曰：「願聞妙策。」瑜曰：「子敬 不必去見吳侯，再去荊州對劉備說：孫，劉兩家，既結為親，便是一家；若劉氏不忍去 取西川，我東吳起兵去取；取得西川時，以作嫁資，卻把荊州交還東吳。」肅曰：「西 川迢遞，取之非易。都督此計，莫非不可？」瑜笑曰：「子敬真長者也。你道我真個去 取西川與他？我只以此為名，實欲去取荊州，且教他不做準備。東吳軍馬，收川路過荊 州，就問他索要錢糧，劉備必然出城勞軍。那時乘勢殺之，奪取荊州，雪吾之恨，解足</p></div> </div>