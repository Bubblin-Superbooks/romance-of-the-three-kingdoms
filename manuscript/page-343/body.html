<div class="leaf "><div class="inner justify"><p>飛使人先報入徐州。玄德聞之，謂雲長曰：「翼德自來粗莽，今亦用智，吾無憂矣 。」乃親自出郭迎之。飛曰：「哥哥道我躁暴，今日如何？」玄德曰：「不用言語相激 ，如何肯使機謀？」飛大笑。玄德見縛劉岱過來，慌下馬解其縛曰：「小弟張飛誤有冒 瀆，望乞恕罪。」遂迎入徐州，放出王忠，一同款待。玄德曰：「前因車冑欲害備，故 不得不殺之。丞相錯疑備反，遣二將軍前來問罪。備受丞相大恩，正思報效，安敢反耶 ？二將軍至許都，望善言為備分訴，備之幸也。」劉岱、王忠曰：「深荷使君不殺之恩 ，當於丞相處方便，以某兩家老小保使君。」</p><p class=" stretch-last-line ">玄德稱謝。次日盡還原領軍馬，送出郭外。劉岱、王忠行不上十餘里，一聲鼓響， 張飛攔路大喝曰：「我哥哥忒沒分曉！捉位賊將如何又放了？」嚇得劉岱、王忠在馬上 發顫。張飛睜眼挺鎗趕來，背後一人飛馬大叫：「不得無禮！」視之，乃雲長也。劉岱</p></div> </div>