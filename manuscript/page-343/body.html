<div class="leaf "><div class="inner justify"><p class="no-indent  ">、王忠方纔放心。雲長曰：「既兄長放了，吾弟如何不遵法令？」飛曰：「今番放了， 下次又來。」雲長曰：「待他再來，殺之未遲。」劉岱、王忠連聲告退曰：「便丞相誅 我三族，也不來了。望將軍寬恕。」飛曰：「便是曹操自來，也殺他片甲不回！今番權 且記下兩顆頭！」劉岱、王忠抱頭鼠竄長、翼德回見玄德曰：「曹操必然復來。」孫乾 謂玄德曰：「徐州受敵之地，不可久居；不若分兵屯小沛，守邳城，為犄角之勢，以防 曹操。」玄德用其言，令雲長守下邳；甘、糜二夫人亦於下邳安置──甘夫人乃小沛人 也，糜夫人乃糜竺之妹也。──孫乾、簡雍、糜竺、糜芳守徐州。玄德與張飛屯小沛。</p><p>劉岱、王忠回見曹操，具言劉備不反之事。操怒罵：「辱國之徒，留你何用！」喝 令左右推出斬之。正是：犬豕何堪共虎鬥，魚蝦空自與龍爭。不知二人性命如何，且看 下文分解。</p><p>第二十三回：禰正平裸衣罵賊，吉太醫下毒遭刑</p></div> </div>