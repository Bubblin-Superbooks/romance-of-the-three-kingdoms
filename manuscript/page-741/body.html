<div class="leaf "><div class="inner justify"><p class="no-indent  ">？」操曰：「吾哭郭奉孝耳！若奉孝在，決不使吾有此大失也！」遂搥胸大哭曰：「哀 哉，奉孝！痛哉，奉孝！惜哉，奉孝！」眾謀士皆默然自慚。</p><p>次日，操喚曹仁曰：「吾今暫回許都，收拾軍馬，必來報讎。汝可保全南郡。吾有 一計，密留在此，非急休開，急則開之。依計而行，使東吳不敢正視南郡。」仁曰：「 合淝，襄陽，誰可保守？」操曰：「荊州託汝管領；襄陽吾已撥夏侯惇守把。合淝最為 緊要之地，吾命張遼為主將，樂進，李典為副將，保守此地。但有緩急，飛報將來。」</p><p>操分撥已定，遂上馬引眾奔回許昌。荊州原降文武各官，依舊帶回許昌調用。曹仁 自遺曹洪據守彝陵，南郡，以防周瑜。</p><p class=" stretch-last-line ">卻說關雲長放了曹操，引軍自回。此時諸路軍馬，皆得馬匹、器械、錢糧，已回夏</p></div> </div>