<div class="leaf "><div class="inner justify"><p class="no-indent  ">，歆棄書往觀。寧自此鄙歆之為人，遂割席分坐，不復與之為友。後來管寧避居遼東， 常帶白帽，坐臥一樓，足不履地，終身不肯仕魏，而歆乃先事孫權，後歸曹操，至此乃 有收捕伏皇后一事。後人有詩歎華歆曰：華歆當日逞兇謀，破壁生將母后收。助虐一朝 添虎翼，罵名千載笑龍頭。</p><p>又有詩讚管寧曰﹕「遼東傳有管寧樓，人去樓空名獨留。笑殺子愉貪富貴，豈如白 帽自風流。」</p><p>且說華歆將伏后擁至外殿。帝望見后，乃下殿抱后而哭。歆曰：「魏公有命．可速 行！」后哭謂帝曰：「不能復相活耶？」帝曰：「我命亦不知在何時也！」甲士擁后而 去，帝搥胸大慟。見郗慮在側，帝曰：「郗公！天下寧有是事乎！」哭倒在地。郗慮令 左右扶帝入宮。</p><p class=" stretch-last-line ">華歆拏伏后見操。操罵曰：「吾以誠心待汝等，汝等反欲害我耶！吾不殺汝，汝必</p></div> </div>