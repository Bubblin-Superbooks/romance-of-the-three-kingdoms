<div class="leaf "><div class="inner justify"><p class="no-indent  ">，撫掌大笑曰：「擒孟獲之計，吾已差派下也。汝之所見，正與吾同。」遂喚趙雲入， 向耳畔分付如此如此；又喚魏延入，亦低言分付；又喚王平、馬忠、關索入，亦各密地 分付。各人受了計策，皆依令而去，方召孟優入帳。優再拜於帳下曰：「家兄孟獲，感 丞相活命之恩，無可奉獻，輒具金珠寶貝若干，權為賞軍之資。續後別有貢天子禮物。 」孔明曰：「汝兄今在何處？」優曰：「為感丞相大恩，逕往銀坑山中收拾寶物去了， 少時便回來也。」孔明曰：「汝帶多少人來？」優曰：「不敢多帶：只是隨行百餘人， 皆運貨物者。」孔明盡教入帳看時，皆是青眼黑面，黃髮紫鬚，耳帶金環，鬅頭跣足， 長力大之士。孔明就令隨席而坐，教諸將勸酒，慇懃相待。</p><p class=" stretch-last-line ">卻說孟獲在帳中專望回音，忽報有二人回了；喚入問之，具說：「諸葛亮受了禮物</p></div> </div>