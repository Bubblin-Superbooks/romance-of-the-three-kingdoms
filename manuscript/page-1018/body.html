<div class="leaf "><div class="inner justify"><p>「一日出郊閒行，見一少年耕於田中，輅立道傍觀之。良久，問曰：『少年高姓、 貴庚﹖』答曰：『姓趙，名顏。年十九歲矣。敢問先生為誰﹖』輅曰：『吾管輅也。吾 見汝眉間有死氣，三日內必死，汝貌美，可惜無壽。』趙顏回家，急告其父。父聞之， 趕上管輅，哭拜於地曰：『請歸救吾子！』輅曰：『此乃天命也，安可禳乎﹖』父告曰 ：『老夫止有此子，望乞垂救！』趙顏亦哭求。輅見父子情切，乃謂趙顏曰：「汝可備 淨酒一瓶，鹿脯一塊，來日齎往南山之中，大樹之下，看盤石上有二人亦棋。一人向南 坐，穿白袍，其貌甚惡；一人向北坐，穿紅袍，其貌甚美。汝可乘其弈興濃時，將酒及 鹿跪進之。待其飲食畢，汝乃哭拜求壽，必得益算矣。—但切勿言是吾所教。』」</p><p class=" stretch-last-line ">老人留輅在家。次日，趙顏攜酒脯盃盤入南山之中。約行五六里，果有二人於大松</p></div> </div>