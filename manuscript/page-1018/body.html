<div class="leaf "><div class="inner justify"><p class="no-indent  ">曰：「吾只要牡丹花。」慈曰：「易耳。」令取大花盆放筵前，以水噀之。頃刻發出牡 丹一株，開放雙花。眾官大驚，邀慈同坐而食。</p><p>少頃，庖人進魚膾。慈曰：「膾必松江鱸魚者方美。」操曰：「千里之隔，安能取 之﹖」慈曰：「此亦何難取！」教把釣竿取來，於堂下魚池中釣之。頃刻釣出數十尾大 鱸魚，放在殿上。操曰：「吾池中原有此魚。」慈曰：「大王何相欺耶﹖天下鱸魚只兩 腮，惟松江鱸魚有四腮，此可辨也。」眾官視之，果是四腮。慈曰：「烹松江鱸魚，須 紫芽薑方可。」操曰：「汝亦能取之否﹖」慈曰：「易耳。」令取金盆一個，慈以衣覆 之。須臾，得紫芽薑滿盆，進上操前。操以手取之，忽盆內有書一本，題曰「孟德新書 。」操取視之，一字不差。操大疑。慈取桌上玉盃，滿斟佳釀進操曰：「大王可飲此酒 ，壽有千年。」操曰：「汝可先飲。」</p></div> </div>