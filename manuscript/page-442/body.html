<div class="leaf "><div class="inner justify"><p class="no-indent  ">室傾危，四方紛擾；孤承父兄餘業，思為桓文之事，君將何以教我？」肅曰：「昔漢高 祖欲尊事義帝而不獲者，以項羽為害也。今之曹操可比項羽，將軍何由得為桓文乎？肅 竊料漢室不可復興，曹操不可卒除。為將軍計，惟有鼎足江東以觀天下之釁。今乘北方 多務，剿除黃祖，進伐劉表，竟長江所極而據守之。然後建號帝王，以圖天下，此高祖 之業也。」</p><p>權聞言大喜，披衣起謝；次日厚贈魯肅，并將衣服幃帳等物，賜肅之母。肅又薦一 人見孫權，此人博學多才，事母至孝。覆姓諸葛，名瑾，字子瑜，瑯琊南陽人也。權拜 之為上賓。瑾勸權勿通袁紹，且順曹操，然後乘便圖之。權依言，乃遺陳震回，以書絕 袁紹。</p><p class=" stretch-last-line ">卻說曹操聞孫策已死，欲起兵下江南。侍御史張紘諫曰：「乘人之喪而伐之，既非 義舉；若其不克，棄好成仇；不如因而善遇之。」操然其說，乃即奏封孫權為將軍，兼</p></div> </div>