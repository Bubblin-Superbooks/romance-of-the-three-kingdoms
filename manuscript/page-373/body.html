<div class="leaf "><div class="inner justify"><p class="no-indent  ">豈不聞豫讓眾人國士之論乎？劉玄德待雲長不過恩厚耳。丞相更施厚恩以結其心，何憂 雲長之不服也？」操曰：「文遠之言甚當，吾願從此三事。」</p><p>張遼再往上回報關公。關公曰：「雖然如此，暫請丞相退軍，容我入城見二嫂，告 知其事，然後投降。」張遼再回，以此言報曹操。操即傳令，退軍至十里。荀彧曰：「 不可。恐有詐。」操曰：「雲長義士，必不失信。」遂引軍退。關公引兵入下邳，見人 民安妥不動，竟到府中，來見二嫂。</p><p class=" stretch-last-line ">甘、糜二夫人聽得關公到來，急出迎之。公拜於階下曰：「使二嫂受驚，某之罪也 。」二夫人曰：「皇叔今在何處？」公曰：「不知去向。」二夫人曰：「二叔今將若何 ？」公曰：「關某出城死戰，被困土山，張遼勸我投降，我以三事相約。曹操已皆允從</p></div> </div>