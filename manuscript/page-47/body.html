<div class="leaf "><div class="inner justify"><p class="no-indent  ">，來見袁紹，言董卓必有異心，可速除之。紹曰：「朝廷新定，未可輕動。」鮑信見王 允，亦言其事。允曰：「且容商議。」信自引本部軍兵，投泰山去了。</p><p>董卓招誘何進兄弟部下之兵，盡歸掌握。私謂李儒曰：「吾欲廢帝立陳留王，何如 ？」李儒曰：「今朝廷無主，不就此時行事，遲則有變矣。來日於溫明園中，召集百官 ，諭以廢立；有不從者斬之，則威權之行，正在今日。」</p><p class=" stretch-last-line ">卓喜。次日大排筵會，遍請公卿。公卿皆懼董卓，誰敢不到？卓待百官到了，然後 徐徐到園門下馬，帶劍入席。酒行數巡，卓教停酒止樂，乃厲聲曰：「吾有一言，眾官 靜聽。」眾官側耳。卓曰：「天子為萬民之主，無威儀不可以奉宗廟社稷。今上懦弱， 不若陳留王聰明好學，可承大位。吾欲廢帝，立陳留王，諸大臣以為何如？」誅官聽罷 ，不敢出聲。座上一人推案直出，立於筵前，大呼：「不可！不可！汝是何人，敢發大</p></div> </div>