<div class="leaf "><div class="inner justify"><p class="no-indent stretch-last-line ">喜。謂諸將曰：「若曹真病輕，必便回長安。今魏兵不退，必為病重，故留於軍中，以 安眾人之心。吾寫下一書，教秦良的降兵持與曹真，真若見之，必然死矣。」遂喚降兵 至帳下，問曰：「汝等皆是魏軍，父母妻子，多在中原，不宜久居蜀中。今放汝等回家 ，若何？」眾軍泣淚拜謝。孔明曰：「曹子丹與吾有約；吾有一書，汝等帶回，送與子 丹，必有重賞。」魏軍領了書，奔回本寨，將孔明書呈與曹真。真扶病而起，拆封視之 。其書曰：漢丞相武廂侯諸葛亮，致書於大司馬曹子丹之前：竊謂夫為將者：能去能就 ，能柔能剛；能進能退，能弱能強。不動如山岳，難知如陰陽；無窮如天地，充實如太 倉；浩渺如四海，眩曜如三光。預知天文之旱澇，先識地理之平康。察陣勢之期會，揣 敵人之短長。嗟而無學後輩，上逆穹蒼，助篡國之反賊，稱帝號於洛陽；走殘兵於斜谷</p></div> </div>