<div class="leaf "><div class="inner justify"><p class="no-indent  ">二十萬之眾，只領十萬出祁山，住了三個月，卻教這十萬替回，循環相轉，使兵力不乏 。然後徐徐而進，中原可圖矣。」孔明曰：「此言正合我意。吾伐中原，非一朝一夕之 事，正當為此長久之計。」遂下令，分兵兩班，限一百日為期，循環相轉，違限者按軍 法處治。</p><p>建興九年春二月，孔明復出師伐魏。時魏太和五年也。魏主曹叡知孔明又伐中原， 急召司馬懿商議。懿曰：「今子丹已亡，臣願竭一人之力，剿除寇賊，以報陛下。」汝 大喜，設宴待之。次日，人報蜀兵寇急。叡即命司馬懿出師禦敵，親排鑾駕送出城外。 懿辭了魏主，逕到長安，大會諸路人馬，計議破蜀兵之策。張郃曰：「吾願引一軍去守 雍、郿，以拒蜀兵。」懿曰：「郃前軍不能獨當孔明之眾，而又分兵為前後，非勝算也 。不如留兵守上邽，餘眾悉往祁山。公肯為先鋒否？」郃大喜曰：「吾素懷忠義，欲盡 心報國，惜未遇知己；今都督肯委重任，雖萬死不辭。」</p></div> </div>