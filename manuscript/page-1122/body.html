<div class="leaf "><div class="inner justify"><p>關公率兵取荊州，軍行之次，將士多有逃回荊州者。關公愈加恨怒，遂催軍前進。 忽然喊聲大震，一彪軍攔住；為首大將，乃蔣欽也，勒馬挺鎗大叫曰：「雲長何不早降 ！」關公罵曰：「吾乃漢將，豈降賊乎！」拍馬舞刀，直取蔣欽。不三合，欽敗走。關 公提刀追殺二十餘里，喊聲忽起，左邊山谷中，韓當領兵衝出；右邊山谷中，周泰引軍 衝出；蔣欽回馬復戰：三路夾攻。關公急撤軍回走。</p><p>行無數里，只見南山岡上人煙聚集，一面白旗招颭，上寫「荊州土人」四字，眾人 都叫：「本處人速速投降！」關公大怒，欲上岡殺之。山崦內又有兩軍撞出，左邊丁奉 ，右邊徐盛，并合蔣欽等三路軍馬，喊聲震地，鼓角喧天，將關公困在垓心。手下將士 ，漸漸離散。</p><p class=" stretch-last-line ">比及殺到黃昏，關公遙望四山之上，皆是荊州士兵，呼兄喚弟，覓子尋爺，喊聲不</p></div> </div>