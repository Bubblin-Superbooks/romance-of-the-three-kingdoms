<div class="leaf "><div class="inner justify"><p class="no-indent  ">必力攻，我當先思退步。可將錢糧移於下邳，倘徐州被圍，下邳有糧可救。主公盍早為 計！」布曰：「元龍之言甚善。吾當并妻小移去。」遂令宋憲，魏續保護妻小與錢糧移 屯下邳；一面自引軍與陳登住救蕭關。到半路，登曰：「容某先到關探曹兵虛實，主公 方可行。」</p><p>布許之，登乃先到關上。陳宮等接見。登曰：「溫侯深怪公等不肯向前，要來責罰 。」宮曰：「今曹兵勢大，未可輕敵。吾等緊守關隘，可勸主公深保沛城，乃為上策。 」陳登唯唯。至晚上關而望，見曹兵直逼關下，乃乘夜連寫三封書，拴在箭上，射下關 去。次日辭了陳宮，飛馬來見呂布曰：「關上孫觀等皆欲獻關，某已留下陳宮守把，將 軍可於黃昏時殺去救應。」</p><p class=" stretch-last-line ">布曰：「非公則此關休矣。」便教陳登飛騎先至關，約陳宮為內應，舉火為號。登 逕往報宮曰：「曹兵已抄小路到關內，恐徐州有失。公等宜急回。」宮遂引眾棄關而走</p></div> </div>