<div class="leaf "><div class="inner justify"><p class="no-indent  ">正是：「強中自有強中手，用詐還逢識詐人。」不知其計若何，且看下文分解。</p><p>第十八回：賈文和料敵決勝，夏侯惇拔失啖睛</p><p>卻說賈詡料知曹操之意，便欲將計就計而行，乃謂張繡曰：「某在城上，見曹操遶 城而觀者三日。他見城東南角磚土之色，新舊不等，鹿角多半毀壞，意將從此處攻進； 卻虛去西北上積草，詐為聲勢，欲哄我撤兵守西北，彼乘夜黑，必爬東南角而進也。」 繡曰：「然則奈何？」詡曰：「此易事耳。來日可令精壯之兵，飽食輕裝，盡藏於東南 房屋內，卻教百姓假扮軍士，虛守西北，夜間任他在東南角上爬城。俟其爬進城時，一 聲砲響，伏兵齊起，操可擒矣。」</p><p class=" stretch-last-line ">繡喜從其計。早有探馬報曹操，說張繡盡撤兵在西北角上，吶喊守城，東南卻甚空 虛。操曰：「中吾計矣！」遂命軍中密備鍬钁，爬城器具，日間只引軍攻西北角；至二</p></div> </div>