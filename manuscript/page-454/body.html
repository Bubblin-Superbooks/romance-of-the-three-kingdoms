<div class="leaf "><div class="inner justify"><p>且說沮授被袁紹拘禁在軍中，是夜因見眾星朗列，乃命監者引出中庭，仰觀天象。 忽見太白逆行，侵犯牛、斗之分，大驚曰：「禍將至矣！」遂連夜求見袁紹。時紹已醉 臥，聽說沮授有密事啟報，喚入問之。授曰：「適觀天象，見太白逆行於柳、鬼之間， 流光射入牛、斗之分，恐有賊兵劫掠之害。烏巢屯糧之所，不可不提備。宜速遣精兵猛 將，於間道山路巡哨，免為曹操所算。」紹怒叱曰：「汝乃得罪之人，何敢妄言惑眾！ 」因叱監者曰：「吾令汝拘囚之，何敢放出！」遂命斬監者，別喚人監押沮授。授出， 掩淚歎曰：「我軍亡在旦夕，我屍骸不知落於何處也！」後人有詩歎曰：</p><p>逆耳忠言反見仇，獨夫袁紹少機謀；烏巢糧盡根基拔，猶欲區區守冀州。</p><p class=" stretch-last-line ">卻說曹操領兵夜行，前過袁紹別寨，寨兵問是何處軍馬。操使人應曰：「蔣奇奉命</p></div> </div>