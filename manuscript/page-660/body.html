<div class="leaf "><div class="inner justify"><p class="no-indent  ">」瑜曰：「吾欲殺孔明，恐惹人笑，故借曹操之手殺之，以絕後患耳。」</p><p>肅聞言，乃往見孔明，看他知也不知。只見孔明略無難色，整點軍馬要行。肅不忍 ，以言挑之曰：「先生此去可成功否？」孔明笑曰：「吾水戰，步戰，馬戰，車戰，各 盡其妙，何愁功績不成？非比江東，公與周郎輩止一能也。」肅曰：「吾與公瑾何謂一 能？」孔明曰：「吾聞江南小兒謠言云：「伏路把關饒子敬，臨江水戰有周郎。」公等 於陸地但能伏路把關；周公瑾但堪水戰，不能陸戰耳。」</p><p class=" stretch-last-line ">肅乃以此言告知周瑜。瑜怒曰：「何欺我不能陸戰耶！不用他去！我自引一萬馬軍 ，往聚鐵山斷操糧道。」肅又將此言告孔明。孔明笑曰：「公瑾令吾斷糧者，實欲使曹 操殺吾耳。吾故以片言戲之，公瑾便容納不下。目今用人之際，只願吳侯與劉使君同心</p></div> </div>