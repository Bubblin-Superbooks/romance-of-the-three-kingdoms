<div class="leaf "><div class="inner justify"><p class="no-indent  ">，故來尋訪。幸得相見！」飛曰：「雲長兄與孫乾送二嫂方到，已知哥哥下落。」</p><p>二糜大喜，同來見關公，并參見二夫人。飛遂迎請二嫂入城。至衙中坐定，二夫人 訴說關公歷過之事，張飛方纔大哭，參拜雲長。二糜亦俱傷感。張飛亦自訴別後之事， 一面設宴賀喜。</p><p>次日，張飛欲與關公同赴汝南見玄德。關公曰：「賢弟可保護二嫂，暫住此城，待 我與孫乾先去探聽兄長消息。」飛允諾。關公與孫乾引數騎奔汝南來。劉辟，龔都，接 著，關公便問：皇叔何在？劉辟曰：「皇叔到此住了數日，為見軍少，復往河北袁本初 處商議去了。」關公怏怏不樂。孫乾曰：「不必憂慮。再苦一番驅馳，仍往河北去報知 皇叔，同至古城便了。」</p><p class=" stretch-last-line ">關公依言，辭了劉辟，龔都，回至古城，與張飛說知此事。張飛便欲同至河北。關 公曰：「有此一城，便是我等安身之處，未可輕棄。我還與孫乾同往袁紹處，尋見兄長</p></div> </div>