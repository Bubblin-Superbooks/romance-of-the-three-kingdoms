<div class="leaf "><div class="inner justify"><p class="no-indent  ">。平知中計，急勒兵回救偃城，正遇一彪軍擺開。徐晃立馬在門旗下，高叫曰：「關平 賢姪，好不知死！汝荊州己被東吳奪了，猶然在此狂為！」</p><p>平大怒，縱馬掄刀，直取徐晃；不三四合，三軍喊叫，偃城中火光大起。平不敢戀 戰，殺條大路，逕奔四冢寨來。廖化接著。化曰：「人言荊州已被呂蒙襲了，軍心驚慌 ，如之奈何？」平曰：「此必訛言也。軍士再言者斬之。」</p><p class=" stretch-last-line ">忽流星馬到，報說正北第一屯被徐晃領兵攻打。平曰：「若第一屯有失，諸營豈得 安寧？此間皆靠沔水，賊兵不敢到此。吾與汝同去救第一屯。」廖化喚部將分付曰：「 汝等堅守營寨，如有賊到，即便舉火。」部將曰：「四冢寨鹿角十重，雖飛鳥亦不能入 ，何慮賊兵？」於是關平、廖化盡起四冢寨精兵，奔至第一屯駐紮。關平看見魏兵屯於</p></div> </div>