<div class="leaf "><div class="inner justify"><p>次日，王含、蔣斌收聚敗兵，伏於大寨前請罪。維曰：「非汝等之罪，乃吾不明地 脈之故也。」又撥軍馬，命二將安營訖。卻將傷死身屍，填於地道之中，以土掩之。令 人下戰書單挪鄧艾來日交鋒。艾忻然應之。</p><p>次日，兩軍列於祁山之前。維按武侯八陣之法，依天、地、風、雲、鳥、蛇、龍、 虎、之形，分布以定。鄧艾出馬，見維布成八卦，乃亦布之，左右前後，門戶一般。維 持槍縱馬大叫曰：「汝效吾排八陣，亦能變陣否？」艾笑曰：「汝道此陣只汝能布耶？ 吾既會布陣，豈不知變陣！」艾便勒馬入陣，令執法官把旗左右招颳，變成八八六十四 個門戶；復出陣前曰：「吾變法若何？」維曰：「雖然不差，汝敢與吾入陣相圍麼？」 艾曰：「有何不敢！」</p><p class=" stretch-last-line ">兩軍各依隊伍而進。艾在中軍調遣。兩軍衝突，陣法不曾錯動。姜維到中間，把旗</p></div> </div>