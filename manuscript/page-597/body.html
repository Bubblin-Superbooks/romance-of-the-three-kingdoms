<div class="leaf "><div class="inner justify"><p class="no-indent  ">立劉琮為主。公子差人往襄陽探聽，回說是實；恐使君不知，特差某齎哀書呈報，並求 使君盡起麾下精兵，同往襄陽問罪。」</p><p>玄德看書畢，謂伊籍曰：「機伯只知劉琮僭立，更不知劉琮已將荊襄九郡，獻與曹 操矣！」籍大驚曰：「使君何從知之？」玄德具言拿獲宋忠之事。籍曰：「若如此，使 君不如以弔喪為名，前赴襄陽，誘劉琮出迎，就便擒下，誅其黨類，則荊州屬使君矣。 」</p><p>孔明曰：「機伯之言是也，主公可從之。」玄德垂淚曰：「吾兄臨危託孤於我，今 若執其子而奪其地，異日死於九泉之下，何面目復見吾兄乎？」孔明曰：「如不行此事 ，今曹兵已至宛城，何以拒敵？」玄德曰：「不如走樊城以避之。」</p><p class=" stretch-last-line ">正商議間，探馬飛報曹兵已到博望了。玄德慌忙發付伊籍回江夏，整頓軍馬，一面</p></div> </div>