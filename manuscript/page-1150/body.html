<div class="leaf "><div class="inner justify"><p class="no-indent  ">葬處：恐為人所發掘故也。囑畢，長歎一聲，淚如雨下。須臾，氣絕而死。壽六十六歲 ，時建安二十五年春正月也。後人有鄴中歌一篇，歎曹操云：</p><p>城則鄴城水彰水，定有異人從此起。雄謀韻事與文心，君臣兄弟而父子。英雄未有 俗胸中，出沒豈隨人眼底？功首罪魁非兩人，遺臭流芳本一身。文章有神霸有氣，豈能 苟爾化為群？橫槊築臺距太行，氣與理勢相低昂。安有斯人不作逆，小不為霸大不王？ 霸王降作兒女鳴，無可奈何中不平。請禱明知非有益，分香未可謂無情。嗚呼！古人作 事無鉅細，寂寞豪華皆有意。書生輕議塚中人，塚中笑爾書生氣！</p><p class=" stretch-last-line ">卻說曹操身亡，文武百官，盡皆舉哀；一面遣人赴世子曹丕、鄢陵侯曹彰、臨淄侯 曹植、蕭懷侯曹熊處報喪。眾官用金棺銀槨將操入殮，星夜舉靈櫬赴鄴郡來。曹丕聞知</p></div> </div>