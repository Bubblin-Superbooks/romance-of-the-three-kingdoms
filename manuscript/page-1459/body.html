<div class="leaf "><div class="inner justify"><p class="no-indent  ">半路而歇。是夜，孔明喚眾將商議曰：「今魏兵來追，必以死戰，汝等須以一當十，吾 以伏兵截其後，非智勇之將，不可當此任」。</p><p>言訖，以目視魏延。延低頭不語。王平出曰：「某願當之。」孔明曰：「若有失， 如何？」平曰：「願當軍令。」孔明嘆曰：「王平肯舍身親冒矢石，真忠臣也！雖然如 此，奈魏兵分兩枝前後而來，斷吾伏兵在中，平縱然智勇，只可當一頭，豈可分身兩處 ？須再得一將同去為妙。怎奈軍中再無舍死當先之人！」</p><p class=" stretch-last-line ">言未畢，一將出曰：「某願往！」孔明視之，乃張翼也。孔明曰：「張合乃魏之名 將，有萬夫不當之勇，汝非敵手。」翼曰：「若有失事，願獻首于帳下。」孔明曰：「 汝既敢去，可與王平各引一萬精兵伏於山谷中﹔只待魏兵趕上，任他過盡，汝等卻引伏 兵從後掩殺。若司馬懿隨後趕來，卻分兵兩頭：張翼引一軍當住後隊，王平引一軍截其</p></div> </div>