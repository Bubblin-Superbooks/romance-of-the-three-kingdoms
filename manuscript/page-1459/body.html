<div class="leaf "><div class="inner justify"><p class="no-indent  ">放火，發喊相助，令魏兵驚疑不定。兵無主將，必自亂矣。吾因而取之，易如反掌。兵 法云：『出其不意，攻其無備。』正謂此也。」</p><p>魏延、姜維拜伏。孔明憐郝昭之死，令彼妻小扶靈柩回魏，以表其忠。孔明謂魏延 、姜維曰：「汝二人且莫卸甲，可引兵去襲散關。把關之人，若知兵到，必然驚走。若 稍遲便有魏兵至關，即難攻矣。」</p><p>魏延、姜維受命，引兵逕到散關。把關之人，果然盡走。二人上關纔要卸甲，遙見 關外塵頭大起，魏兵到來。二人相謂曰：「丞相神算，不可測度！」急登樓視之，乃魏 將張郃也。二人乃分兵守住險道。張郃見蜀兵守住要道，遂令退軍。魏延隨後追殺一陣 。魏兵死者無數，張郃乃大敗而去。</p><p class=" stretch-last-line ">魏延回到關上，令人報知孔明。孔明先自領兵，出陳倉斜谷，取了建威。後面蜀兵</p></div> </div>