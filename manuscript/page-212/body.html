<div class="leaf "><div class="inner justify"><p class="no-indent  ">大郡，與諸侯同列；吾正欲伐汝，汝卻反欲圖我！深為可恨！」乃使上將紀靈起兵十萬 ，殺奔徐州。兩軍會於盱眙。玄德兵少，依山傍水下寨。</p><p>那紀靈乃山東人，使一口三尖刀，重五十斤。是日引兵出，大罵：「劉備村夫，安 敢侵吾境界！」玄德曰：「吾奉天子詔，以討不臣。汝今敢來相拒，罪不容誅！」紀靈 大怒，拍馬舞刀，直取玄德。關公大喝曰：「匹夫休得逞強！」出馬與紀靈大戰。一連 三十合，不分勝負。紀靈大叫少歇，關公便撥馬回陣，立於陣前候之。紀靈卻遣副將荀 正出馬。關公曰：「只教紀靈來，與他決個雌雄！」荀正曰：「汝乃無名下將，非紀將 軍對手！」關公大怒，直取荀正；交馬一合，砍荀正於馬下。玄德驅兵殺將過去，紀靈 大敗退守淮陰河口，不敢交戰；只教軍士來偷營劫寨，皆被徐州兵殺敗。兩軍相拒，不 在話下。</p></div> </div>