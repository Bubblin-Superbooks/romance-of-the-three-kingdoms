<div class="leaf "><div class="inner justify"><p class="no-indent  ">作事輕易，不從人諫。吾不於心。」</p><p>張飛曰：「弟自今以後，不飲酒，不打軍士，諸般聽人勸諫便了。」糜竺曰：「只 恐口不應心。」飛怒曰：「吾跟哥哥多年，未嘗失信，你如何輕料我！」玄德曰：「弟 言雖如此，吾終不放心。還請陳元龍輔之。早晚令其少飲酒，勿致失事。」陳登應諾。 玄德吩咐了當，乃統馬步軍三萬，離徐州望南陽進發。</p><p>卻說袁術聞說劉備上表，欲吞其州縣，乃大怒曰：「汝乃織蓆編屨之夫，今輒占據 大郡，與諸侯同列；吾正欲伐汝，汝卻反欲圖我！深為可恨！」乃使上將紀靈起兵十萬 ，殺奔徐州。兩軍會於盱眙。玄德兵少，依山傍水下寨。</p><p class=" stretch-last-line ">那紀靈乃山東人，使一口三尖刀，重五十斤。是日引兵出，大罵：「劉備村夫，安 敢侵吾境界！」玄德曰：「吾奉天子詔，以討不臣。汝今敢來相拒，罪不容誅！」紀靈</p></div> </div>