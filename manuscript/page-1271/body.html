<div class="leaf "><div class="inner justify"><p class="no-indent stretch-last-line ">朱褒也。褒見高定軍來，慌忙與高定答話。定大罵曰：「汝如何寫與諸葛丞相處，使反 間之計害吾耶？」褒目瞪口呆，不能回答。忽然鄂煥於馬後轉過，刺朱褒於馬下。定厲 聲而言曰：「如不順者皆戮之！」於是眾軍一齊拜降。定引兩部軍來見孔明，獻朱褒首 級於帳下。孔明大笑曰：「吾故使汝殺此二賊，以表忠心。」遂命高定為益州太守，總 攝三郡；令鄂煥為牙將。三路軍馬已平。於是永昌太守王伉出城迎孔明。孔明入城已畢 ，問曰：「誰與公守此城，以保無虞？」伉曰：「某今日得此郡無危者，皆賴永昌不韋 人：姓呂，名凱，字季平：皆此人之力。」孔明遂請呂凱至。凱入見，禮畢。孔明曰： 「久聞公乃永昌高士，多虧公保守此城。今欲平蠻方，公有何高見？」呂凱遂取一圖， 呈與孔明曰：「某自歷仕以來，知南人欲反久矣；故密遣人入其境，察看可屯兵交戰之</p></div> </div>