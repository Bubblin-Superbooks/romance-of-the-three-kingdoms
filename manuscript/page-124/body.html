<div class="leaf "><div class="inner justify"><p class="no-indent  ">。貂蟬虛掩其面，如痛哭之狀。車已去遠，布緩轡於土岡之上，眼望車塵，歎惜痛恨。 忽聞背後一人問曰：「溫侯何不從太師去，乃在此遙望而發歎？」布視之，乃司徒王允 也。</p><p>相見畢，允曰：「老夫日來因染微恙，閉門不出，故久未得與將軍一見。今日太師 駕歸郿塢，只得扶病出送，卻喜得晤將軍。請問將軍，為何在此長歎？」布曰：「正為 公女耳。」允佯驚曰：「許多時尚未與將軍耶？」布曰：「老賊自寵幸久矣！」允佯大 驚曰：「不信有此事！」布將前事一一告允。允仰面跌足，半晌不語；良久，乃言曰： 「不意太師作此禽獸之行！」因挽布手曰：「且到寒舍商議。」布隨允歸。允延入密室 ，置酒款待。布又將鳳儀亭相遇之事，細說一遍。允曰：「太師淫吾之女，奪將軍之妻 ，誠為天下恥笑-－非笑太師，笑允與將軍耳！然允老邁無能之輩，不足為道；可惜將 軍蓋世英雄，亦受此汙辱也！」</p></div> </div>