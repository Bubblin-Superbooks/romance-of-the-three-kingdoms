<div class="leaf "><div class="inner justify"><p class="no-indent  ">兄將全家被戮。兄死亮豈能獨生？望主公看亮之面，將荊州還了東吳，全亮兄之情！」</p><p>玄德再三不肯，孔明只是哭求。玄德徐徐曰：「既如此，看軍師面，分荊州一半還 之：將長沙，零陵，桂楊三郡與他。」亮曰：「既蒙見允，便可寫書與雲長令交割三郡 。」玄德曰：「子瑜到彼，須用善言求吾弟。吾弟性如烈火，吾尚懼之。切宜仔細。」</p><p>瑾求了書，辭了玄德，別了孔明，登途逕到荊州。雲長請入中堂，賓主相敘。瑾出 玄德書曰：「皇叔許先以三郡還東吳，望將軍即日交割，令瑾好回見吾主。」雲長變色 曰：「吾與吾兄桃園結義，誓共匡扶漢室。荊州本大漢疆土，豈得妄以尺寸與人？『將 在外，君命有所不受』。雖吾兄有書來，我卻只不還。」</p><p class=" stretch-last-line ">瑾曰：「今吳侯執下瑾老小，若不還荊州，必將被誅。望將軍憐之！」雲長曰：「</p></div> </div>