<div class="leaf "><div class="inner justify"><p class="no-indent  ">甚驚疑，謂群臣曰：「魏王謙遜，如之奈何？」華歆曰：「昔魏武王受王爵之時，三辭 而詔不許，然後受之。今陛下可再降詔，魏王自當允從。」</p><p>帝不得已，又令桓楷草詔，遣高廟使張音，持節奉璽至魏王宮。曹丕開讀詔曰：</p><p>「咨爾魏王，上書謙讓。朕竊為漢道陵遲，為日已久；幸賴武王操，德膺符運，奮 揚神武，芟除兇暴，清定區夏。今王丕纘承前緒，至德光昭，聲教被四海，仁風扇八區 ；天之曆數，實在爾躬。昔虞舜有大功二十，而放勳禪以天下；大禹有疏導之績，而重 華禪以帝位。漢承堯運，有傳聖之義。加順靈祇，紹天明命，使行御丈大夫張音，持節 奉皇帝璽綬。王其受之！」</p><p class=" stretch-last-line ">曹丕接詔欣喜，謂賈詡曰：「雖二次有詔，然終恐天下後世，不免篡竊之名也。」 詡曰：「此事極易。可再命張音齎回璽綬，卻教華歆令漢帝築一臺，名『受禪臺』；擇</p></div> </div>