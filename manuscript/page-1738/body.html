<div class="leaf "><div class="inner justify"><p class="no-indent  ">馬氏之盛，皆將軍之力；維故甘心俯首。如鄧士載，當與決一死戰。安肯降之乎？」會 遂折箭為誓，與維結為兄弟，情愛甚密，仍令照舊領兵。維暗喜，遂令蔣顯回成都去了 。</p><p>卻說鄧艾封師纂為益州刺史，牽弘、王頎等各領州郡；又於綿竹築臺以彰戰功，大 會蜀中諸官飲宴。艾酒至半酣，乃指眾官曰：「汝等幸遇我，故有今日耳。若遇他將， 必皆殄滅矣。」多官起身拜謝。忽蔣顯至，說姜維自降鍾鎮西了。艾因此痛恨鍾會，遂 修書令人齎赴洛陽致晉公司馬昭。昭得書視之。書曰：</p><p class=" stretch-last-line ">臣艾竊謂兵有先聲而後實者。今因平蜀之勢以乘吳，此席捲之時也。然大舉之後， 將士疲勞，不可便用；宜留隴右兵二萬，蜀兵二萬，煮鹽興冶，並造舟船，預備順流之 計﹔然後發使，告以利害，吳可不征而定也。更以厚待劉禪，以攻孫休，若便送禪來京</p></div> </div>