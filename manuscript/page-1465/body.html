<div class="leaf "><div class="inner justify"><p class="no-indent  ">後攻殺，因此大敗，棄馬步行，方得逃回。」懿曰：「非汝等之罪，孔明智在吾先。可 再引兵把守雍、郿二城，切勿出戰。吾自有破敵之策。」</p><p>二人拜辭而去。懿又喚張郃、戴陵分付曰：「今孔明得了武都、陰平，必然撫百姓 以安民心，不在營中矣。汝二人各引一萬精兵，今夜起身，抄在蜀兵之後，一齊奮勇殺 將過來；吾卻引軍在前布陣，只待蜀兵勢亂，吾大驅人馬，攻殺進去：兩軍併力可奪蜀 寨也。若得此地山勢，破敵何難？」</p><p>二人受計引兵而去。戴陵在左。張郃在右，各取小路進發，深入蜀兵之後。三更時 分，來到大路，兩軍相遇，合兵一處，卻從蜀兵背後殺來。行不到三十里，前軍不行。 張、戴二人自縱馬視之，只見數百輛草車，橫截去路。郃曰：「此必有準備。可急取路 而回。」</p><p class=" stretch-last-line ">纏傳令退兵，只見滿山火光齊明，鼓聲大震，伏兵四下皆出，把二人圍住。孔明在</p></div> </div>