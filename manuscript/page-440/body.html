<div class="leaf "><div class="inner justify"><p>且說當時孫權承孫策遺命，掌江東之事。經理未定，人報周瑜自巴丘提兵回吳。權 曰：「公瑾已回，吾無憂矣。」原來周瑜守禦巴丘，聞知孫策中箭被傷，因此回來問候 ；將至吳郡，聞策已亡，故星夜來奔喪。當下周瑜哭拜於孫策靈柩之前。吳太夫人出， 以遺囑之語告瑜。瑜拜伏於地曰：「敢不效犬馬之力，繼之以死！」</p><p>少頃，孫權入。周瑜拜見畢，權曰：「願公無忘先兄遺命。」瑜頓首曰：「願以肝 腦塗地，報知己之恩。」權曰：「今承父兄之業，將何策以守之？」瑜曰：「自古『得 人者昌，失人者亡』。為今之計，須求高明遠見之人為輔，然後江東可定也。」權曰： 「先兄遺言，內事託子布，外事全賴公瑾。」瑜曰：「子布賢達之士，足當大任。瑜不 才，恐負倚託之重，願薦一人以輔將軍。」</p><p class=" stretch-last-line ">權問何人？瑜曰：「姓魯，名肅，字子敬。臨淮東川人也。此人胸懷韜略，腹隱機</p></div> </div>