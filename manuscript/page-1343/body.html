<div class="leaf "><div class="inner justify"><p class="no-indent  ">然鞭敲金鐙響，人唱凱歌還。行到永昌，孔明留王伉，呂凱守四郡；發付孟獲領眾自回 ，囑其勤政馭下，善撫居民，勿失農務。孟獲等涕泣拜別而去。</p><p>孔明自引大軍回成都。後主排鑾駕出郭三十里迎接，下輦立於道旁，以候孔明。孔 明慌下車，伏道而言曰：「臣不能速平南方，使主上懷憂，臣之罪也。」後主扶起孔明 ，並車而回，設太平筵會，重賞三軍。自此遠邦進貢來朝者二百餘處。孔明奏准後主， 將歿於王事者之家，一一優恤。人心懽悅，朝野清平。</p><p class=" stretch-last-line ">卻說魏主曹丕在位七年，即蜀漢建興四年也。丕先納夫人甄氏，即袁紹次子袁熙之 婦，前破鄴城時所得。後生一子，名叡，字元仲，自幼聰明，丕甚愛之。後丕又納安平 廣宗人郭永之女為貴妃，甚有顏色﹔其父嘗曰：「吾女乃女中之王也。」故號為「女王</p></div> </div>