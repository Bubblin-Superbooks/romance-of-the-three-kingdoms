<div class="leaf "><div class="inner justify"><p class="no-indent  ">松曰：「一面差人去說與馬超：『汝既欲成功，與汝一月限，要依我三件事。若依得， 使有賞；否則必誅。一要取西川，二要劉璋首級，三要退荊州兵。三件事不成，可獻頭 來。』一面教張衛點軍把守關隘，防馬超兵變。」</p><p>魯從之，差人到馬超寨中，說這三件事。超大驚曰：「如何變得恁的！」乃與馬岱 商議：「不如罷兵。」楊松又流言曰：「馬超回兵，必懷異心。」於是張衛分七路軍， 堅守隘口，不放馬超兵入。超進退不得，無計可施。孔明謂玄德曰：「今馬超正在進退 兩難之際，亮憑三寸不爛之舌，親往超寨，說馬超來降。」玄德曰：「先生乃吾之股肱 心腹，倘有疏虞，如之奈何？」孔明堅意要去。玄德再三不肯放去。</p><p class=" stretch-last-line ">正躊躇間，忽報趙雲有書薦西川一人來降。玄德召入問之。人乃建寧俞元人也，姓 李，名恢，字德昂。玄德曰：「向日聞公苦諫劉璋，今何故歸我？」恢曰；「吾聞：『</p></div> </div>