<div class="leaf "><div class="inner justify"><p class="no-indent  ">非吾不行仁義，奈勢不得已也！」共入寨，交割印綬文籍，並馬入城。</p><p>玄德入成都，百姓香花燈燭，迎門而接。玄德到公廳，陞堂坐定。郡內諸官，皆拜 於堂下；惟黃權，劉巴，閉門不出。眾將忿怒，欲往殺之。玄德慌忙傳令曰；「如有害 此二人者，滅其三族！」玄德親自登門，請二人出任。二人感玄德恩禮，乃出。孔明請 曰：「今西川平定，難容二主；可將劉璋送去荊州。」玄德曰：「吾方得蜀郡，未可令 季玉遠去。」孔明曰：「劉璋失基業者，皆因太弱也。主公若以婦人之仁，臨事不決， 恐土難以長久。」</p><p class=" stretch-last-line ">玄德從之，設一大宴，請劉璋收拾財物，佩領振威將軍印綬，將妻子良賤，盡赴南 郡公安住歇，即日起行。玄德自領益州牧，其所降文武，盡皆重賞，定擬名爵。嚴顏為 前將軍，法正為蜀郡太守，董和為掌軍中郎將，許靖為左將軍長史，龐義為營中司馬，</p></div> </div>