<div class="leaf "><div class="inner justify"><p class="no-indent  ">破敵之策。鐘會曰：「吳兵之助諸葛誕，實為利也；以利誘之，則必勝矣。」昭從其言 ，遂令石苞、周太引兩軍於石頭城埋伏，王基、陳騫領精兵在後，卻令偏將成倅引兵數 萬先去誘敵；又令陳俊引車仗牛馬驢騾，裝載賞軍之物，四面聚集於陣中，如敵來則棄 之。</p><p>是日諸葛誕令吳將朱異在左，文欽在右；見魏陣中人馬不整，誕乃大驅士馬逕進。 成卒退走，誕驅兵掩殺，見牛馬驢騾，遍滿郊野，南兵爭取，無心戀戰。忽然一聲砲響 ，兩路兵殺來；左有石苞，右有周太。誕大驚，急欲退時，王基、陳騫精兵殺到。誕兵 大敗。司馬昭又引兵接應。誕引敗兵奔入壽春，閉門堅守。昭令兵四面圍困，併力攻城 。</p><p class=" stretch-last-line ">時吳兵退屯安豐，魏主車駕駐於項城。鍾會曰：「今諸葛誕雖敗，壽春城中糧草尚 多，更有吳兵屯安豐以為犄角之勢，今吳兵四面攻圍，彼緩則堅守，急則死戰。吳兵或</p></div> </div>