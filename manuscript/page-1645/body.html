<div class="leaf "><div class="inner justify"><p class="no-indent  ">「姜維夜遁，其力已竭，不敢再出矣。」艾笑曰：「吾料蜀兵其必出有五。」泰問其故 。艾曰：「蜀兵雖退，終有乘勝之勢；吾兵終有弱敗之實：其必出一也。蜀兵皆是孔明 教演，精銳之兵，容易調遣；吾將不時更換，軍又訓練不熟：其必出二也。蜀人多以船 行，吾軍皆是旱地，勞逸不同：其必出三也。狄道、隴西、南安、祁山四處，皆是守戰 之地；蜀人或聲東擊西，指南攻北，吾兵必須分頭把守；蜀兵合為一處而來，以一分當 我四分：其必出四也。若蜀兵自南安、隴西，則可取羌人之穀為食；若出祁山，則有麥 可就食：其必出五也。」</p><p>陳泰歎服曰：「公料敵如神，蜀兵何足慮哉！」於是陳泰與鄧艾結為忘年之交。艾 遂將雍、涼等處之兵，每日操練；各處隘口，皆立營寨，以防不測。</p><p class=" stretch-last-line ">卻說姜維在鍾堤大設筵宴，會集諸將，商議伐魏之事。令史樊建諫曰：「將軍屢出</p></div> </div>