<div class="leaf "><div class="inner justify"><p class="no-indent  ">似天神一般。懿曰：「這個又是孔明作怪也！」遂撥二千人馬分付曰：「汝等疾去，連 車帶人，盡情都捉來！」</p><p>魏兵領命，一齊趕來。孔明見魏兵追趕來，便教回車，遙望蜀營緩緩而行。魏兵皆 驟馬追趕，但見陰風習習，冷霧漫漫。儘力趕了一程，追之不上。各人大驚，都勒住馬 言曰：「奇怪！我等急急趕了三十里，只見在前，追之不上。如之奈何？」</p><p>孔明見魏兵不追，又令推車過來，朝著魏兵歇下。魏兵猶豫良久，又放馬過來。孔 明復回車慢慢而行。魏兵又趕了二十里，只見在前，不曾趕上，盡皆癡呆。孔明教回過 車，朝著魏兵，推車倒行。魏兵又欲追趕。後面司馬懿自引一軍到。傳令曰：「孔明善 會八門遁甲，能驅六丁六甲之神。此乃六甲天書內『縮地』之法也，眾軍不可追之。」</p></div> </div>