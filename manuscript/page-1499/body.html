<div class="leaf "><div class="inner justify"><p class="no-indent  ">問班師之故。禕至漢中宣後主之意。孔明大驚曰：「李嚴發書告急，說東吳將興兵寇川 ，因此班師。」費禕曰：「李嚴奏稱軍糧已辦，丞相無故回師，天子因此命某來問耳。 」</p><p>孔明大怒，令人訪察：乃是李嚴因軍糧不濟，怕丞相見罪，故發書取回，卻又妄奏 天子，遮飾已過。孔明大怒曰：「匹夫為一己之故，廢國家大事！」令人召至，欲斬之 。費禕勸曰：「丞相念先帝託孤之意，姑且寬恕。」孔明從之。費禕即具表啟奏天子。 後主覽表，勃然大怒，叱武士推出李嚴斬之。參軍蔣琬出班奏曰：「李嚴乃先帝託孤之 臣，望乞恩寬恕。」</p><p class=" stretch-last-line ">後主從之，即謫為庶人，徙於梓潼郡閒往。孔明回到成都，用李嚴子李豐為長史； 積草屯糧，講陣論武，整治軍器，存恤將士：三年然後出征。兩川人民軍士，皆仰其恩 德。光陰荏苒，不覺三年：時建興十二年春二月。孔明入朝奏曰：「臣今存恤軍士，已</p></div> </div>