<div class="leaf "><div class="inner justify"><p class="no-indent  ">丞相尚容一禰衡，何不納張松？」操曰：「禰衡文章，播於當今，吾故不忍殺之。松有 何能？」修曰：「且無論其口似懸河，辯才無礙。適修以丞相所撰「孟德新書」示之， 彼觀一遍，即能暗誦。如此博聞強記，世所罕有。松言此書乃戰國時無名氏所作，蜀中 小兒，皆能熟記。」操曰：「莫非古人與我暗合否？」令扯碎其書燒之。修曰：「此人 可使面君，教見天朝氣象。」操曰：「來日我於西教場點軍，汝可先引他來，使見我軍 容之盛，教他回去傳說：吾即日下了江南，便來收川。」</p><p>修領命。至次曰，與張松同至西教場。操點虎衛雄兵五萬，布於教場中，果然盔甲 鮮明，衣袍燦爛；金鼓震天，戈矛耀日，四方八面，各分隊伍；旌旗颺彩，人馬騰空。 松斜目視之。良久，操喚松指而示曰：「汝川中曾見此英雄人物否？」松曰：「吾蜀中 不曾見此兵革，但以仁義治人。」</p></div> </div>