<div class="leaf "><div class="inner justify"><p class="no-indent  ">左邊韓當，前有潘璋，後有凌統，把黃忠困在垓心。忽然狂風大起，忠急退時，山坡上 馬忠引一軍，出一箭射中黃忠肩窩，險些兒落馬。</p><p>吳兵見忠中箭，一齊來攻。忽後面喊聲大起，兩路軍殺來，吳兵潰散，救出黃忠－ 乃關興、張苞也。二小將保送黃忠逕到御前營中。忠年老血衰，箭瘡痛裂，病甚沉重。 先主御駕自來看視，撫其背曰：「令老將軍中傷，朕之過也！」忠曰：「臣乃一武夫耳 ，幸遇陛下。臣今年七十有五，壽亦足矣。望陛下善保龍體，以圖中原！」言訖，不省 人事，是夜殞於御營。後人有詩歎曰：老將說黃忠，收川立大功。重披金鎖甲，雙挽鐵 胎弓。膽氣驚河北，威名鎮蜀中。臨亡頭似雪，猶自顯英雄。</p><p class=" stretch-last-line ">先主見黃忠氣絕，哀傷不已，敕具棺槨，葬於成都。先主歎曰：「五虎大將，已亡 三人。朕尚不能復讎，深可痛哉！」乃引御林軍直至猇亭，大會諸將，分軍八路，水陸</p></div> </div>