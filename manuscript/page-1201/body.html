<div class="leaf "><div class="inner justify"><p class="no-indent  ">；不若納之為是。」劉曄又曰：「孫權雖有雄才，乃殘漢驃騎將軍南昌侯之職。官輕則 勢微，尚有畏中原之心；若加以王位，則去陛下一階耳。今陛下信其詐降，崇其位號， 以封殖之，是與虎添翼之。」丕曰：「不然。朕不助吳，亦不助蜀。待看吳，蜀交兵， 若滅一國，止存一國，那時除之，有何難哉？朕意已決，卿勿復言。」遂命太常卿邢貞 ，同趙咨捧執冊錫，逕至東吳。</p><p class=" stretch-last-line ">卻說孫權聚集百官，商議禦蜀之策，忽報魏帝封主公為王，禮當遠接。顧雍諫曰： 「主公宜自稱上將軍九州伯之位，不當受魏帝封爵。」權曰：「當日沛公受項羽之封， 蓋因時也；何故卻之？」遂率百官出城迎接。邢貞自恃上國天使，入門不下車，張昭大 怒，厲聲曰：「禮無不敬，法無不肅，而君敢自尊大，豈以江南無方寸之刃耶？」邢貞 慌忙下車，與孫權相見，並車入城。忽車後一人放聲哭曰：「吾等不能奮身捨命，為主</p></div> </div>