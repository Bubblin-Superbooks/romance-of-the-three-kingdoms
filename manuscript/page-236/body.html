<div class="leaf "><div class="inner justify"><p class="no-indent  ">被泰扯住鎗，拖下馬來，奪了鎗馬，殺條血路，救出孫權。餘賊遠遁。周泰身被十二鎗 ，金瘡發脹，命在須臾。</p><p>策聞之大驚。帳下董襲曰：「某曾與海寇相持，身遭數鎗，得會稽一個賢郡吏虞翻 薦一醫者，半月而愈。」策曰：「虞翻莫非虞仲翔乎？」襲曰：「然。」策曰：「此賢 士也，我當用之。」乃令張昭與董襲同往聘請虞翻。翻至，策優禮相待，拜為功曹，因 言及求醫之意。翻曰：「此人乃沛國譙郡人：姓華，名佗，字元化。真當世之神醫也。 當引之來見。」</p><p>不一日引至。策見其人：童顏鶴髮，飄然有出世之姿；乃待為上賓，請視周泰瘡。 佗曰：「此易事耳。」投之以藥，一月而愈。策大喜，厚謝華佗。遂進兵殺除山賊。江 南皆平。孫策分撥將士，守把各處隘口；一面寫表申奏朝廷；一面結交曹操；一面使人 致書與袁術取玉璽。</p></div> </div>