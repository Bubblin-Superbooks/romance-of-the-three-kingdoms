<div class="leaf "><div class="inner justify"><p>玄德大喜，即時修書，差孫乾齎金珠從小路逕至漢中，託來見楊松，說知此事，送 了金珠。松大喜，先引孫乾見張魯，陳言方便。魯曰：「玄德只是左將軍，如何保得我 為漢寧王？」楊松曰：「備是大漢皇叔，正合保奏。」張魯大喜，便差人教馬超罷兵。 孫乾只在楊松家聽回信。</p><p>不一日，使者回報：「馬超言未成功，不可退兵。」張魯又遣人去換，又不肯回。 一連三次不至。楊松曰：「此人素無言信行，不肯罷兵，其意必反。」遂使人流言云： 「馬超意欲奪西川，自為蜀主，與父報讎，不肯臣於漢中。」張魯聞之，問計於楊松。 松曰：「一面差人去說與馬超：『汝既欲成功，與汝一月限，要依我三件事。若依得， 使有賞；否則必誅。一要取西川，二要劉璋首級，三要退荊州兵。三件事不成，可獻頭 來。』一面教張衛點軍把守關隘，防馬超兵變。」</p></div> </div>