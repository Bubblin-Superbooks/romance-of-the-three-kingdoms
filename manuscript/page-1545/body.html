<div class="leaf "><div class="inner justify"><p class="no-indent  ">後軍乃姜維總督,前軍大半皆退入谷中去了。」延大怒曰：「豎儒焉敢欺我！我必殺之 ！」因謂岱日：「公肯相助否？」岱曰：「吾亦素恨楊儀,願助將軍攻之。」延大喜,即 拔寨引本部兵望南而行。</p><p>卻說夏侯霸引兵至五丈原看時,不見一人,急回報司馬懿曰：「蜀兵已盡退矣。」懿 跌足曰：「孔明真死矣！可速追之！」夏侯霸曰：「都督不可輕追。可令偏將先往。」 懿曰：「此番須吾自行。」遂引兵同二子一齊殺奔五丈原來;吶喊搖旗,殺入蜀寨時,果 無一人。懿顧二子曰：「汝急催兵趕來,吾先引軍前進。」</p><p class=" stretch-last-line ">於是司馬師、司馬昭在後催軍;懿自引軍先行,追到山下,望見蜀兵不遠,乃奮力追趕 ，忽然山後一聲較響,喊聲大震：只見蜀兵俱回旗返鼓,樹影中飄出中軍大旗,上書一行 大字曰：「漢丞相武鄉侯諸葛亮」懿大驚失色。定睛看時,只見中軍數十員上將,擁出一</p></div> </div>