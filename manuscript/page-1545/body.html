<div class="leaf "><div class="inner justify"><p class="no-indent  ">明。孔明笑曰：「此乃司馬懿安三軍之法也。」姜維曰：「丞相何以知之？」孔明曰： 「彼本無戰心;所以請戰者，以示武於眾耳。豈不聞：『將在外,君命有所不受』？安有 千里而請戰者乎？此乃司馬懿因將士忿怒，故借曹叡之意，以制眾人。今又播傳此言， 欲懈我軍心也。」</p><p>正論間，忽報費褘到，孔明請入問之。褘曰：「魏主曹叡聞東吳三路進兵，乃自引 大軍至合淝，令滿寵、田豫、劉劭分兵三路迎敵。滿寵設計，盡燒東吳糧草戰具，吳兵 多病。陸遜上表於吳王，約會前後夾攻，不意齎表人中途被魏兵所獲：因此機關洩漏， 吳兵無功而還。」孔明聽知此信，遂長歎一聲，不覺昏倒於地：眾將急救，半晌方甦。 孔明歎曰：「吾心昏亂，舊病復發，恐不能生矣！」</p><p class=" stretch-last-line ">是夜孔明扶病出帳，仰觀天文，十分驚慌：入帳謂姜維曰：「吾命在旦夕矣！」維</p></div> </div>