<div class="leaf "><div class="inner justify"><p>卻說孫策又得陳武為輔：其人身長七尺，面黃睛赤，形容古怪。策甚敬愛之，拜為 校尉，使作先鋒，攻薛禮。武引十數騎突入陣去，斬首級五十餘顆。薛禮閉門不敢出。</p><p>策正攻城，忽有人報劉繇會合笮融去取牛渚。孫策大怒，自提大軍竟奔牛渚。劉繇 ，笮融二人出馬迎敵。孫策曰：「吾今到此，你如何不降？」劉繇背後一人挺鎗出馬， 乃部將于糜也；與策戰不三合，被策生擒過去，撥馬回陣。繇將樊能，見捉了于糜，挺 鎗來趕。那鎗剛搠到策後心，策陣上軍士大叫：「背後有人暗萛！」策回頭，忽見樊能 馬到，乃大喝一聲，聲如巨雷。樊能驚駭，倒翻身撞下馬來，破頭而死。策到門旗下將 于糜丟下，已被挾死。一霎時挾死一將，喝死一將；自此，人皆呼孫策為「小霸王」。</p><p class=" stretch-last-line ">當日劉繇兵大敗，人馬大半降策。策斬首萬餘。劉繇與笮融走豫章投劉表去了。孫</p></div> </div>