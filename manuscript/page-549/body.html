<div class="leaf "><div class="inner justify"><p class="no-indent  ">劉備也。」其人曰：「吾非孔明，乃孔明之友，博陵崔州平也。」玄德曰：「久聞大名 ，幸得相遇。乞即席地權坐，請教一言。」</p><p>二人對坐於林間石上，關、張侍立於側。州平曰：「將軍何故欲見孔明？」玄德曰 ：「方今天下大亂，四方雲擾，欲見孔明，求安邦定國之策耳。」州平笑曰：「公以定 亂為主，雖是仁心，但自古以來，治亂無常。自高祖斬蛇起義，誅無道秦，是由亂而入 治也；至哀、平之世二百年，太平日久，王莽纂逆，又由治而入亂；光武中興，重整基 業，復由亂而入治；至今二百年，民安已久，故干戈又復四起。此正由治入亂之時，未 可猝定也。將軍欲使孔明斡旋天地，補綴乾坤，恐不易為，徒費心力耳。豈不聞『順天 者逸，逆天者勞』；『數之所在，理不得而奪之；命之所在，人不得而強之』乎？」</p><p class=" stretch-last-line ">玄德曰：「先生所言，誠為高見。但備身為漢冑，合當匡扶漢室，何敢委之數與命</p></div> </div>