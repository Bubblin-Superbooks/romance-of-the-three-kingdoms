<div class="leaf "><div class="inner justify"><p class="no-indent  ">心輔佐吾弟，休負我平日相知之雅。」言訖，暝目而逝。年止二十六歲。後人有詩讚曰 ：</p><p>獨戰東南地，人稱小霸王。運籌如虎踞，決策似鷹揚。威鎮三江靖，名聞四海香。 臨終遺大事，專意屬周郎。</p><p>孫策既死，孫權哭倒於床前。張昭曰：「此非將軍哭時也，宜一面治喪事，一面理 軍國大事。」權乃收淚。張昭令孫靜理會喪事，請孫權出堂，受眾文武謁賀。孫權生得 方頤大口，碧眼紫髯。昔漢使劉琬入吳，見孫家諸昆仲，因語人曰：「吾遍觀孫氏兄弟 ，雖各才氣秀達，然皆祿祚不終。惟仲謀形貌奇偉，骨格非常，乃大貴之表，又享高壽 ，眾皆不及也。」</p><p class=" stretch-last-line ">且說當時孫權承孫策遺命，掌江東之事。經理未定，人報周瑜自巴丘提兵回吳。權 曰：「公瑾已回，吾無憂矣。」原來周瑜守禦巴丘，聞知孫策中箭被傷，因此回來問候</p></div> </div>