<div class="leaf "><div class="inner justify"><p>次日，多官又來丞相府前伺侯。從早至晚，又不見出。眾官惶惶，只得散去。杜瓊 入奏後主曰：「請陛下聖駕，親往丞相府問計。」後主即引多官入宮，啟皇太后。太后 大驚，曰：「丞相何故如此？有負先帝委託之情也！我當自往。」董允奏曰：「娘娘未 可輕往。臣料丞相必有有高明之見。且待主上先往。如困怠慢，請娘娘於太廟中，召丞 相問之未遲。」太后依奏。</p><p class=" stretch-last-line ">次日，後主車駕親至相府。門吏見駕到，慌忙拜伏於地而迎。後主問曰；「丞相在 何處？」門吏曰：「不知在何處。只有丞相鈞旨，教擋住百官，勿得輒入。」後主乃下 車步行，獨進第三重門，見孔明獨倚竹杖，在小池邊觀魚。後主在後立久，乃徐徐而言 曰：「丞相安樂否？」孔明回顧，見是後主，慌忙棄杖，拜伏於地曰：「臣該萬死！」 後主扶起，問曰；「今曹丕分兵五路，犯境甚急，相父緣何不肯出府視事？」孔明大</p></div> </div>