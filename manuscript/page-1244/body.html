<div class="leaf "><div class="inner justify"><p>桓按劍而言曰：「勝負在將，不在兵之多寡。兵法云；『客兵倍而主兵半者，主兵 尚能勝於客兵。』今曹仁千里跋涉，人馬疲困。吾與汝等，共據高城，南臨大江，北背 山險，以逸待勞，以主制客：以主制客；此乃百戰百勝之勢。雖曹丕自來，尚不足憂， 況仁等耶？」於是傳令，教眾軍偃旗息鼓，只作無人守把之狀。</p><p>且說魏將先鋒常雕，領精兵來取濡須城，遙望城上並無軍馬。雕催軍急進，離城不 遠，一聲砲響，旌旗齊豎。朱桓橫刀飛馬而出，直取常雕。戰不三合，被桓一刀斬常雕 於馬下。吳兵乘勢衝殺一陣，魏兵大敗，死者無數。朱桓大勝，得了無數旌旗軍器戰馬 。曹仁領兵隨後到來，卻被吳兵從羨溪殺出。曹仁大敗而退，回見魏主，細奏大敗之事 。丕大驚。</p><p class=" stretch-last-line ">正議之間，忽探馬報：「曹真、夏侯尚圍了南郡，被陸遜伏兵於內，諸葛瑾伏兵於</p></div> </div>