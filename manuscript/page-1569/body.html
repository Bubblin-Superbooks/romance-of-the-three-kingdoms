<div class="leaf "><div class="inner justify"><p class="no-indent  ">」後主大喜，重賞宗預，厚待吳使去訖。遂依孔明遺言，加蔣琬為丞相大將軍，錄尚書 事;加費褘為尚書令，同理丞相事;加吳懿為車騎將軍，假節督漢中;姜維為輔漢將軍平 襄侯，總督諸處人馬，同吳懿出屯漢中，以防魏兵；其餘將校，各依舊職。</p><p>楊儀自以為年宦先於蔣琬，而位出琬下;且自恃功高，未有重賞，口出怨言，謂費 褘曰：「昔日丞相初亡，吾若將全師投魏，寧當寂寞如此耶！」費褘乃將此言具表密奏 後主。後主大怒，命將楊儀下獄勘問，欲斬之。蔣琬奏曰：「儀雖有罪，但日前隨丞相 多立功勞，未可斬也，當廢為庶人。」後主從之，遂貶楊儀赴漢中嘉郡為民。儀羞慚自 刎而死。</p><p class=" stretch-last-line ">蜀漢建興十三年，魏主曹叡青龍三夫，吳主孫權嘉禾四年，三國各不興兵。單說魏 主封司馬懿為太尉，總督軍馬，安鎮諸邊。懿拜謝回洛陽去訖。魏主在許昌，大興土木</p></div> </div>