<div class="leaf "><div class="inner justify"><p>數萬陰兵遶定軍，致令鍾會拜靈神。生能決策扶劉氏，死尚遺言保蜀民。</p><p>卻說姜維在沓中，聽知魏兵大至，傳檄廖化，張翼，董厥提兵接應；一面自分兵列 將以待之。忽報魏兵至。維引兵出迎。魏陣中為首大將乃天水太守王頎也。頎出馬大呼 曰：「吾今大兵百萬，上將千員，分二十路而進，已到成都。汝不思早降，猶欲抗拒， 何不知天命耶！」</p><p>維大怒，挺槍縱馬，直取王頎。戰不三合。頎大敗而走。姜維驅兵追殺，至二十里 ，只聽得金鼓齊鳴，一枝兵擺開，旗上大書「隴西太守牽弘」字樣。維笑曰：「此等鼠 輩，非吾敵手！」遂催兵追之。又趕到十里，卻遇鄧艾領兵殺到。兩軍混戰。維抖擻精 神，與艾戰有十餘合，不分勝負，後面鑼鼓又鳴。維急退時，後軍報說：「甘松諸寨， 盡被金城太守楊欣燒燬了。」</p><p class=" stretch-last-line ">維大驚，急令副將虛立旗號，與鄧艾相拒，維自撤後軍，星夜來救甘松，正遇楊欣</p></div> </div>