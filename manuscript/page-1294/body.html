<div class="leaf "><div class="inner justify"><p>卻說孟獲受了三擒之氣，忿忿歸到銀坑洞中，即差心腹人齎金珠寶貝，往八番九十 三甸等處，并蠻方部落，借使牌刀獠丁軍健數十萬，剋日齊備。各隊人馬，雲堆霧擁， 俱聽孟獲調用。伏路軍探知其事，來報孔明，孔明笑曰：「吾正欲令兵皆至，見吾之能 也。」遂上小車而行。正是：若非洞主威風猛，怎顯軍師手段高？未知勝負如何，且看 下回分解。</p><p>第八十九回：武鄉侯四番用計，南蠻王五次遭擒</p><p class=" stretch-last-line ">卻說孔明自駕小車，引百騎前來探路。前有一河，名曰西洱河。水勢雖慢，並無一 隻船筏。孔明令伐木為筏而渡，其木到水皆沈。孔明遂問呂凱。凱曰：「聞西洱河上流 有一山，其山多竹，大者數圍。可令人伐之，於河上搭起竹橋，以渡軍馬。」孔明即調 三萬人入山，伐竹數十萬根，順水放下，於河面狹處，搭起竹橋，闊十餘丈。乃調大軍 於河北岸，一字兒下寨，便以為壕塹，以浮橋為門，壘土為城；過橋南岸，一字下三個</p></div> </div>