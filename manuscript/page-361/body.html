<div class="leaf "><div class="inner justify"><p class="no-indent  ">十指淋漓處，千秋仰異名。</p><p>操見吉平已死，教左右牽過秦慶童至面前。操曰：「國舅認得此人否？」承大怒曰 ：「逃奴在此！即當誅之！」操曰：「他首告謀反，今來對證，誰敢誅之？」承曰：「 丞相何故聽逃奴一面之說？」操曰：「王子服等吾已擒下，皆招證明白，汝尚抵賴乎？ 」即喚左右拏下，命從人直入董承臥房內，搜出衣帶詔并義狀。操看了，笑曰：「鼠輩 安敢如此！」遂命：「將董承全家良賤，盡皆監禁，休教走脫一個。」操回府以詔狀示 眾謀士商議，要廢獻帝，更立新君。正是：數行丹詔成虛望，一紙盟書惹禍殃。未知獻 帝性命如何，且看下文分解。</p><p>第二十四回：國賊行兇殺貴妃，皇叔敗走投袁紹</p><p class=" stretch-last-line ">卻說曹操見了衣帶詔，與眾謀士商議，欲廢卻獻帝，更擇有德者立之。程昱諫曰：</p></div> </div>