<div class="leaf "><div class="inner justify"><p>是年蝗蟲忽起，食盡禾稻。關東一境，每榖一斛，值錢五十貫，人民相食。曹操因 軍中糧盡，引回鄄城暫往。呂布亦引兵出屯山陽就食。因此二處權且罷兵。</p><p>卻說陶謙在徐州，時年已六十三歲，忽然染病，看看沈重，請糜竺、陳登議事。竺 曰：「曹兵之去，止為呂布襲兗州故也。今因歲荒罷兵，來春又必至矣。府君兩番欲讓 位於劉玄德，時府君尚強健，故玄德不肯受；今病已沈重，正可就此面與之，玄德必不 辭矣。」</p><p class=" stretch-last-line ">謙大喜使人來小沛，請劉玄德議軍務。玄德引關、張帶數十騎到徐州，陶謙教請入 臥內。玄德問安畢，謙曰：「請玄德公來，不為別事：止因老夫病已危篤，朝夕難保； 萬望明公可憐漢家城池為重，受取徐州牌印，老夫死亦瞑目矣！」玄德曰：「君有二子 ，何不傳之？」謙曰：「長子商，次子應，其才皆不堪任。老夫死後，猶望明公教誨，</p></div> </div>