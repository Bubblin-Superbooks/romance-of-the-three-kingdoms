<div class="leaf "><div class="inner justify"><p class="no-indent  ">條大路而走。直混戰到天明，操方回寨。眾將拜伏問安，操仰面笑曰：「誤中匹夫之計 ，吾必當報之！」郭嘉曰：「計可速發。」操曰：「今只將計就計：詐言我被火傷，火 毒攻發，五更已經身死。布必引兵來攻。我伏兵於馬陵山中，候其兵半渡而擊之，布可 擒矣。」嘉曰：「真良策也！」於是令軍士挂孝發喪，詐言操死。早有人來濮陽報呂布 ，說曹操被火燒傷肢體，到寨身死。布隨點起軍馬，殺奔馬陵山來。將到操寨，一聲鼓 響，伏兵四起。呂布死戰得脫，折了好些人馬；敗回濮陽，堅守不出。</p><p>是年蝗蟲忽起，食盡禾稻。關東一境，每榖一斛，值錢五十貫，人民相食。曹操因 軍中糧盡，引回鄄城暫往。呂布亦引兵出屯山陽就食。因此二處權且罷兵。</p><p class=" stretch-last-line ">卻說陶謙在徐州，時年已六十三歲，忽然染病，看看沈重，請糜竺、陳登議事。竺</p></div> </div>