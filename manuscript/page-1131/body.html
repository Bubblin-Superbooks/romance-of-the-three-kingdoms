<div class="leaf "><div class="inner justify"><p class="no-indent  ">達同守上庸。當日探知關公兵敗，二人正議間，忽報廖化至。封令請入問之。化曰：「 關公兵敗，見困於麥城，被圍至急。蜀中援兵，不能旦夕即至。特令某突圍而出，來此 求救。望二將軍速起上庸之兵，以救此危。倘稍遲延，公必陷矣。」封曰：「將軍且歇 ，容某計議。」</p><p class=" stretch-last-line ">化乃至館驛安歇，耑候發兵。劉封謂孟達曰：「叔父被困，如之奈何？」達曰：「 東吳兵精將勇；且荊州九郡，俱已屬彼，止有麥城，乃彈丸之地；又聞曹操親督大軍四 五十萬，屯於摩陂；量我等山城之眾，安能敵得兩家之強兵？不可輕敵。」封曰：「吾 亦知之。奈關公是吾叔父，安忍坐視而不救乎？」達笑曰：「將軍以關公為叔，恐關公 未必以將軍為姪也。某聞漢中王初嗣將軍之時，關公即不悅。後漢中王登位之後，欲立 後嗣，問於孔明。孔明曰：『此家事也，問關、張可矣。』漢中王遂遣人至荊州問關公</p></div> </div>