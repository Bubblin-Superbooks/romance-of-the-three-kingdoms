<div class="leaf "><div class="inner justify"><p class="no-indent  ">薛禮，笮融軍馬，急來接應。」</p><p>太史慈跟著劉繇退軍，孫策不趕，收住人馬。長史張昭曰：「彼軍被周瑜襲取曲阿 ，無戀戰之心，今夜正好劫營。」孫策然之，當夜分軍五路，長驅大進。劉繇軍兵大敗 ，眾皆四紛五落。太史慈獨力難當，引十數騎連夜投涇縣去了。</p><p>卻說孫策又得陳武為輔：其人身長七尺，面黃睛赤，形容古怪。策甚敬愛之，拜為 校尉，使作先鋒，攻薛禮。武引十數騎突入陣去，斬首級五十餘顆。薛禮閉門不敢出。</p><p class=" stretch-last-line ">策正攻城，忽有人報劉繇會合笮融去取牛渚。孫策大怒，自提大軍竟奔牛渚。劉繇 ，笮融二人出馬迎敵。孫策曰：「吾今到此，你如何不降？」劉繇背後一人挺鎗出馬， 乃部將于糜也；與策戰不三合，被策生擒過去，撥馬回陣。繇將樊能，見捉了于糜，挺 鎗來趕。那鎗剛搠到策後心，策陣上軍士大叫：「背後有人暗萛！」策回頭，忽見樊能</p></div> </div>