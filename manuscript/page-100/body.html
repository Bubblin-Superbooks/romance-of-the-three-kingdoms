<div class="leaf "><div class="inner justify"><p class="no-indent  ">。紹軍並進，直殺到界橋邊麴義馬到，先斬執旗將，把繡旗砍倒。</p><p>公孫瓚見砍倒繡旗，回馬下橋而走。麴義引軍直衝到後軍，正撞著趙雲，挺鎗躍馬 ，直取麴義。戰不數合，一鎗刺麴義於馬下。趙雲一騎馬飛入紹軍，左衝右突，如入無 人之境。公孫瓚引軍殺回，紹軍大敗。</p><p>卻說袁紹先使探馬看時，回報麴義斬將搴旗，追趕敗兵；因此不作準備，與田豐引 著帳下持戟軍士數百人，弓箭手數十騎，乘馬出觀，呵呵大笑曰：「公孫瓚無能之輩！ 」</p><p class=" stretch-last-line ">正說之間，忽見趙雲衝到面前。弓箭手急待射時，雲連刺數人，眾軍皆走。後面瓚 軍團團圍裹上來。田豐慌對紹曰：「主公且於空牆中躲避！」紹以兜鍪撲地，大呼曰： 「大丈夫願臨陣鬥死，豈可入牆而望活乎！」眾軍士齊心死戰，趙雲衝突不入，紹兵大</p></div> </div>