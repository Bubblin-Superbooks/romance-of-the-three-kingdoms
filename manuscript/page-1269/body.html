<div class="leaf "><div class="inner justify"><p class="no-indent stretch-last-line ">人，喚入帳中問曰：「汝元帥既約下獻高定、朱褒二人首級，因何誤了日期？汝這廝不 精細，如何做得細作！」軍士含糊答應。孔明以酒食賜之，修密書一封，付軍士曰：「 汝持此書付雍闓，教他早早下手，休得誤事。」細作拜謝而去，回見高定，呈上孔明之 書，說雍闓如此如此。定看書畢，大怒曰：「吾以真心待之，彼反欲害吾，情理難容！ 」便喚鄂煥商議。煥曰：「孔明乃仁人，背之不祥。我等謀反作惡，皆雍闓之故；不如 殺闓以投孔明。」定曰：「如何下手？」煥曰：「可設一席，令人去請雍闓。彼若無異 心，必坦然而來；若其不來，必有異心。我主可攻其前，某伏於寨後小路候之，闓可擒 矣。」高定從其言，設席請雍闓。闓果疑前日放回軍士之言，懼而不來。是夜高定引兵 殺投雍闓中。原來有孔明放回免死的人，皆想高定之德，乘時助戰。雍闓軍不戰自亂，</p></div> </div>