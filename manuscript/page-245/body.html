<div class="leaf "><div class="inner justify"><p class="no-indent  ">此計？教袁公與奉先聯姻，意在取劉玄德之頭乎？胤失驚，起謝曰：「乞公臺勿洩！」 宮曰：吾自不洩，只恐其事若遲，必被他人識破，事將中變。」胤曰：「然則奈何？願 公教之。」宮曰：「吾見奉先，使其即日送女就親，何如？」胤大喜，稱謝曰：「若如 此，袁公感佩明德不淺矣！」</p><p>宮遂辭別韓胤，入見呂布曰：「聞公女許嫁袁公路，甚喜。但不知於何日結親？」 布曰：「尚容徐議。」宮曰：「古者自受聘至成婚之期，各有定例：天子一年，諸侯半 年，大夫一季，庶民一月。」布曰：「袁公路天賜國寶，早晚當為帝，今從天子例，可 乎？」宮曰：「不可。」布曰：「然則仍從諸侯例？」宮曰：「亦不可。」布曰：「然 則將從卿大夫例矣？」宮曰：「亦不可。」布笑曰：「公豈欲吾依庶民例耶？」宮曰： 「非也」布曰：「然則公意欲如何？」</p></div> </div>