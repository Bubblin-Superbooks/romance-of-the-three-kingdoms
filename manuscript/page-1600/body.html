<div class="leaf "><div class="inner justify"><p>卻說諸葛恪引兵至東興，收兵賞勞已畢，乃聚諸將曰：「司馬昭兵敗北歸，正好乘 勢進取中原。」遂一面遣人齎看入蜀，求姜維進兵攻其北，許以平分天下；一面起大兵 二十萬，來伐中原。</p><p class=" stretch-last-line ">臨行時，忽見一道白氣，從地而起，遮斷三軍，對面不見。蔣延曰：「此氣乃白虹 也，主喪兵之兆。太傅只可回朝，不可伐魏。」恪大怒曰：「汝安敢出不利之言，以慢 吾軍心！」叱武士斬之。眾皆告免，恪乃貶蔣延為庶人。仍催兵前進。丁奉曰：「魏以 新城為總隘口，若先取得此城，司馬昭破膽矣。」恪大喜，即趲兵直至新城。守城牙門 將軍張特，見吳兵大至，閉門堅守，恪令兵四面圍定。早有流星馬報入洛陽。主簿虞松 告司馬師曰：「今諸葛恪困新城，且未可與戰：吳兵遠來，人多糧少，糧盡自走矣。待 其將走，然後擊之，必得全勝。但恐蜀兵犯境，不可不防。」師然其言，遂令司馬昭引</p></div> </div>