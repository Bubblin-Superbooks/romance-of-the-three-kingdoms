<div class="leaf "><div class="inner justify"><p class="no-indent  ">昭曰：「明教知是計策，自然放心。」</p><p>權從之，召諸葛瑾老小虛監在府；一面修書，打發諸葛瑾往西川去。不數日，到了 成都，先使人報知玄德。玄德問孔明曰：「令兄來此為何？」孔明曰：「來索荊州耳。 」玄德曰；「何以答之？」孔明曰：「只須如此如此。」</p><p>計會已定，孔明出郭接瑾。不到私宅，逕入賓館參拜畢，瑾放聲大哭。亮曰：「兄 長有事但說，何故發哀？」瑾曰：「吾一家老小休矣！」亮曰：「莫非為不還荊州乎？ 因弟之故，執下兄長老小，弟心何安？兄休憂慮，弟自有計還荊州便了。」</p><p class=" stretch-last-line ">瑾大喜，即同孔明入見玄德，呈上孫權書。玄德看了，怒曰：「孫權既以妹嫁我， 卻乘我不在荊州，竟將妹子潛地取去，情理難容！我正要大起川兵，殺下江南，報我之 恨，卻還想來索荊州乎？」孔明哭拜於地，曰：「吳侯執下亮兄長老小，倘若不還，吾</p></div> </div>