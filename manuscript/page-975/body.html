<div class="leaf "><div class="inner justify"><p class="no-indent  ">，只於庭後伏刀斧手五十人，就筵間殺之。」</p><p>計會已定。次日，肅令人於岸口遙望。辰時後，見江面上一隻船來，梢公水手只數 人，一面紅旗，風中招颭，顯出一個大「關」字來。船漸近岸，見雲長青巾綠袍，坐於 船上；傍邊周倉捧著大刀；八九個關西大漢，各跨腰刀一口。魯肅驚疑，接入亭內。敘 禮畢，入席飲酒，舉盃相勸，不敢仰視。雲長談笑自若。</p><p>酒至半酣，肅曰：「有一言訴與君侯，幸垂聽焉。昔日令兄皇叔，使肅於吾主之前 ，保借荊州暫住，約於取西川之後歸還。今西川已得，而荊州未還，得毋失信乎？」雲 長曰：「此國家大事，筵間不必論之。」肅曰：「吾主只區區江東之地，而肯以荊州相 借者，為念君侯等兵敗遠來，無以為資故也。今已得益州，則荊州自應見還；乃皇叔但 肯先割三郡，而君侯又不從，恐於理上說不去。」</p></div> </div>