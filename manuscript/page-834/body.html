<div class="leaf "><div class="inner justify"><p class="no-indent  ">騰南征，吾命汝為行軍參謀，先至馬騰寨中勞軍，可對馬騰說：西涼路遠，運糧甚難， 不能多帶人馬。我當更遣大兵，協同前進。來日教他入城面君，吾就應付糧草與之。」</p><p>奎領命，來見馬騰。騰置酒相待。奎酒半酣而言曰：「吾父黃琬死於李傕，郭汜之 難，嘗懷痛恨。不想今日又遇欺君之賊。」騰曰：「誰為欺君之賊？」奎曰：「欺君者 操賊也。公豈不知之而問我耶？」騰恐是操使來相探，急止之曰：「耳目較近，休得亂 言。」奎叱曰：「公竟忘卻衣帶詔乎？」騰見他說出心事，乃密以實情告之。奎曰：「 操欲公入城面君，必非好意。公不可輕入。來日當勒兵城下。待曹操出城點軍，就點軍 處斬之，大事濟矣。」</p><p class=" stretch-last-line ">二人商議已定，黃奎回家，恨氣未息。其妻再三問之，奎不肯言。不料其妾李春香 ，與奎妻弟苗澤私通。澤欲得春香，正無計可施。妾見黃奎憤恨，遂對澤曰：「黃侍郎</p></div> </div>