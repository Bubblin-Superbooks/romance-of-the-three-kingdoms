<div class="leaf "><div class="inner justify"><p class="no-indent  ">戰有四五十合，高順抵敵不住，敗下陣來。惇縱馬追趕，順遶陣而走。惇不捨，亦遶陣 追之。陣上曹性看見，暗地拈弓搭箭，覷得真切，一箭射去，正中夏侯惇左目，惇大叫 一聲，急用手拔箭，不想連眼珠拔出；乃大呼曰：「父精母血，不可棄也！」遂納於口 內啖之，仍復挺槍縱馬，直取曹性。性不及提防，早被一槍搠透面門，死於馬下。兩邊 軍士見者，無不駭然。</p><p>夏侯惇既殺曹性，縱馬便回。高順從背後趕來，麾軍齊上，曹軍大敗。夏侯淵救護 其兄而走。呂虔、李典將敗軍退去濟北下寨。高順得勝，引軍回擊玄德，恰好呂布大軍 亦至。布與張遼、高順分兵三路，夾攻玄德、關、張三寨。正是：啖睛猛將雖能戰，中 箭先鋒難久持。未知玄德勝負如何，且看下文分解。</p><p>第十九回：下邳城曹操鏖兵，白門樓呂布殞命</p><p class=" stretch-last-line ">卻說高順引張遼擊關公寨，呂布自擊張飛寨，關、張各出迎戰，玄德引兵兩路接應</p></div> </div>