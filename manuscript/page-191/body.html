<div class="leaf "><div class="inner justify"><p class="no-indent  ">張濟軍中許和。郭汜亦只得許諾。張濟上表，請天子駕幸弘農。帝喜曰：「朕思東都久 矣。今乘此得還，乃萬幸也！」詔封張濟為驃騎將軍。濟進糧食酒肉，供給百官。汜放 公卿出營。傕收拾車駕東行，遣舊有御林軍數百，持戟護送。</p><p>鑾輿過新豐，至霸陵，時值秋天，金風驟起。忽聞喊聲大作，數百軍兵來至橋上攔 住車駕，勵聲問曰：「來者何人？」侍中楊琦拍馬上橋曰：「聖駕過此，誰敢攔阻？」 有二將出曰：「吾等奉郭將軍命，把守此橋，以防奸細。既云聖駕，須親見帝，方可准 信。」楊琦高揭珠簾。帝諭曰：「朕躬在此，卿何不退？」眾將皆呼萬歲，分於兩邊， 駕乃得過。</p><p class=" stretch-last-line ">二將回報郭汜曰：「駕已去矣。」汜曰：「我正欲哄過張濟，劫駕再入郿塢，你如 何擅自放了過去？」遂斬二將，起兵趕來。車駕正到華陰縣，背後喊聲震天，大叫：「</p></div> </div>