<div class="leaf "><div class="inner justify"><p class="no-indent  ">，左衝右突，殺得諸葛緒大敗而走，退數十里下寨。魏軍死者無數。蜀兵搶了許多馬匹 器械。維收兵回關。</p><p>卻說鍾會離劍閣二十五里下寨，諸葛緒自來伏罪。會怒曰：「吾令汝把守陰平橋頭 ，以斷姜維歸路，如何失了；今又不得吾令，擅自進兵，以致此敗！」緒曰：「維詭計 多端，詐取雍州，緒恐雍州有失，引兵去救；維乘機走脫，緒因趕至關下，不想又為所 敗。」會大怒，叱令斬之。監軍衛瓘曰：「緒雖有罪，乃鄧征西所督之人，不該將軍殺 之，恐傷和氣。」會曰：「吾奉天子明詔，晉公鈞命，特來伐蜀，便是鄧艾有罪，亦當 斬之。」眾皆力勸。會乃將諸葛緒用檻車載赴洛陽，任晉公發落；隨將緒所領之兵，收 在部下調遣。</p><p class=" stretch-last-line ">有人報知鄧艾，艾大怒曰：「吾與汝官品一般，吾久鎮邊疆，於國多勞，汝安敢妄</p></div> </div>