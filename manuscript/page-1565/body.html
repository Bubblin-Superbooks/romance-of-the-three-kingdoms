<div class="leaf "><div class="inner justify"><p class="no-indent  ">。汝敢在馬上連叫三聲『誰敢殺我』，便是真大丈夫；吾就獻漢中城池與汝。延大笑曰 ：「楊儀匹夫聽著！若孔明在日，吾尚懼他三分;他今已亡，天下誰敢敵我？休道連叫 三聲，便叫三萬聲，亦有何難？」遂提刀按轡，於馬上大叫曰：「誰敢殺我？」一聲未 畢，腦後一人厲聲而應曰：「吾敢殺你！」手起刀落，斬魏延於馬下。眾皆駭然。斬魏 延者，乃馬岱也。原來孔明臨終之時，授馬岱以密計，只待魏延喊叫時，便出其不意斬 之;當日楊儀讀罷錦囊計策，已知伏下馬岱在彼，故依計而行，果然殺了魏延。後人有 詩曰：</p><p>諸葛先機識魏延，已知日後反西川。錦囊遺計人難料，卻見成功在馬前。</p><p class=" stretch-last-line ">卻說董允未及到南鄭，馬岱已殺了魏延，與姜維合兵一處。楊儀具表星夜奏聞後主 。後主降旨曰：「既已明正其罪，仍念前功，賜棺槨葬之。」楊儀等扶孔明靈柩到成都</p></div> </div>