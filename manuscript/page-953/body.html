<div class="leaf "><div class="inner justify"><p class="no-indent  ">兄若肯興兵，二人必為內應。」敘母曰：「汝不早圖，更待何時？誰不有死？死於忠義 ，死得其所也。勿以我為念。汝若不聽義山之言，吾當先死，以絕汝念。」</p><p>敘乃與統兵校尉尹奉，趙昂商議。原來趙昂之子趙月，現隨馬超為裨將。趙昂當日 應允，歸見其妻王氏曰：「吾今日與姜敘，楊阜，尹奉一處商議，欲報韋康之讎。想吾 子趙月現隨馬超，今若興兵，超必先殺吾子，奈何？」其妻厲聲曰：「雪君之父大恥， 雖喪身亦不惜，何況一子乎？君若顧子而不行，吾當先死矣。」趙昂乃決。次日一同起 兵。姜敘，楊阜屯歷城，尹奉，趙昂屯祁山。王氏乃盡將首飾資帛，親自往祁山軍中， 賞勞軍士，以勵其眾。</p><p class=" stretch-last-line ">馬超聞姜敘，楊阜會合尹奉，趙昂興兵舉事，大怒，即將趙月斬之；令龐德，馬岱 盡起軍馬，殺奔歷城來。姜敘，楊阜引兵出。兩陣圓處，楊阜，姜敘衣白袍而出，大罵</p></div> </div>