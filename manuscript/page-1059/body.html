<div class="leaf "><div class="inner justify"><p class="no-indent  ">聽令，大喊一聲，殺奔營前；見趙雲全然不動，曹兵翻身就回。趙雲把槍一招，壕中弓 拏齊發。時天色昏黑，正不知蜀兵多少。操先撥馬回走。只聽得後面喊聲大震，鼓角齊 鳴，蜀兵趕來。曹兵自相踐踏；擁到漢水河邊，落水死者，不知其數。趙雲，黃忠，張 著，各引兵一枝，追殺甚急。</p><p class=" stretch-last-line ">操正奔走間，忽劉封，孟達，率二枝兵，從米倉山路殺來，放火燒糧草。操棄了北 山糧草，忙回南鄭。徐晃，張郃，紮腳不住，亦棄本寨而走。趙雲占了曹寨，黃忠了糧 草，漢水所得軍器無數，大獲勝捷，差人去報玄德。玄德遂同孔明前至漢水，問趙雲的 部卒曰：「子龍如何廝殺﹖」軍士將子龍救黃忠拒漢水之事，細述一遍。玄德大喜，看 了山前山後險峻之路，欣然謂孔明曰：「子龍一身都是膽也！」後人有詩讚曰：昔日戰 長阪，威風猶未減。突陣顯英雄，被圍施勇敢。鬼哭與神號，天驚並地慘。常山趙子龍</p></div> </div>