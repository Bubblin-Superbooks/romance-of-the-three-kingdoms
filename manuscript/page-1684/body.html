<div class="leaf "><div class="inner justify"><p class="no-indent  ">曰：「眼見得是空城，只有些小百姓，聽知大將軍兵到，盡棄城而去了。」</p><p>霸未信，自縱馬於城南視之，只見後老小無數，皆望西北而逃。霸大喜曰：「果空 城也。」遂當先殺入，餘眾隨後而進。方到瓮城邊，忽然一聲砲響，城上鼓角齊鳴，旄 旗遍豎，拽起弔橋。霸大驚曰：「誤中計矣！」慌欲退時，城上矢石如雨。可憐夏侯霸 同五百軍，皆死於城下。後人有詩歎曰：</p><p>大膽姜維妙算長，誰知鄧艾暗提防。可憐投漢夏侯霸，頃刻城邊箭下亡。</p><p>司馬望從城內殺出，蜀兵大敗而逃。隨後姜維引接應兵到，殺退司馬望，就傍城下 寨。維聞夏侯霸射死，嗟傷不已。是夜二更，鄧艾自侯河城內，暗引一軍潛地殺入蜀寨 。蜀兵大亂，姜維禁止不住。城上鼓角喧天，司馬望引兵殺出。兩下夾攻，蜀兵大敗。 維左衡右突，死戰得脫，退二十餘里下寨。</p></div> </div>