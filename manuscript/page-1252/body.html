<div class="leaf "><div class="inner justify"><p>言訖，撩衣下殿，望油鼎中便跳。權急命止之，請入後殿，以上賓之禮相待。權曰 ：「先生之言，正合孤意。孤今欲與蜀主連和，先生肯為我介紹乎？」芝曰：「適欲烹 小臣者，乃大王也；今欲使小臣者，亦大王也；大王猶自狐疑未定，安能取信於人？」 權曰：「孤意已決，先生勿疑。」</p><p>於是吳王留住鄧芝，集多官問曰：「孤掌江南八十一州，更有荊、楚之地，反不如 西蜀偏僻之處也：蜀有鄧芝，不辱其主；吳並無一人入蜀，以達孤意。」忽一人出班奏 曰：「臣願為使。」眾視之，乃吳郡吳人：姓張，名溫，字惠恕，現為中郎將。權曰： 「恐卿到蜀見諸葛亮，不能達孤之情。」溫曰：「孔明亦人耳，臣何畏彼哉？」權大喜 ，重賞張溫，使同鄧芝入川通好。</p><p class=" stretch-last-line ">卻說孔明自鄧芝去後，奏後主曰：「鄧芝此去，其事必成。吳地多賢，定有人來答</p></div> </div>