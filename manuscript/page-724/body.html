<div class="leaf "><div class="inner justify"><p class="no-indent  ">瑜自與程普在大艨艟上督戰，徐盛，丁奉為左右護衛，只留魯肅共闞澤及眾謀士守寨。 程普見周瑜調軍有法，甚相敬服。</p><p>卻說孫權差使命持兵符至，說已差陸遜為先鋒，直抵蔪黃地面進兵，吳侯自為後應 。瑜又差人西山放火，南屏山舉旗號。各各準備停當，只等黃昏舉動。</p><p>話分兩頭：且說劉玄德在夏口專候孔明回來，忽見一隊船到，乃是公子劉琦自探聽 消息。玄德請上敵樓坐定，說：「東南風起多時，子龍去接孔明，至今不見到，吾心甚 憂。」小校遙指樊口港上：「一帆風送扁舟來到，必軍師也。」玄德與劉琦下樓迎接。 須臾到，孔明，子龍登岸。玄德大喜。問候畢，孔明曰：「且無暇告訴別事。前者所約 軍馬戰船，皆已辦否？」玄德曰：「收拾久矣，只候軍師調用。」</p><p class=" stretch-last-line ">孔明便與玄德，劉琦升帳坐定，謂趙雲曰：「子龍可帶三千軍馬，渡江逕取烏林小</p></div> </div>