<div class="leaf "><div class="inner justify"><p class="no-indent  ">江南矣。」玄德大喜，即時作書，遣一心腹人，逕往西涼州投下。</p><p>卻說馬超在西涼州，夜感一夢：夢見身臥雪地，群虎來咬，驚懼而覺，心中疑惑， 聚帳下將佐，告說夢中之事。帳下一人應聲曰：「此夢乃不祥之兆也。」眾視其人，乃 帳前心腹校尉，姓龐，名德，字令名。超問：「令名所見若何？」德曰：「雪地遇虎， 夢兆殊惡。莫非老將軍在許昌有事否？」</p><p>言未畢，一人踉蹌而入，哭拜於地曰：「叔父與弟皆死矣！」超視之，乃馬岱也。 超驚問。岱曰：「叔父與侍郎黃奎同謀殺操，不幸事泄，皆被斬於市。二弟亦遇害。惟 岱扮作客商，星夜走脫。」</p><p class=" stretch-last-line ">超聞言，哭倒於地。眾將救起。超咬牙切齒，痛恨操賊。忽報荊州，劉皇叔遣人齎 書至。超拆視之，書略曰：「伏念漢室不幸，操賊專權，欺君罔上，黎民凋殘。備昔與</p></div> </div>