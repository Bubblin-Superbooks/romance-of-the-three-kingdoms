<div class="leaf "><div class="inner justify"><p class="no-indent  ">更不打話，直取紀靈。鬥無十合，張飛大喝一聲，刺紀靈於馬下。敗軍奔走，袁術自引 軍來鬥。玄德分兵三路，──朱靈，路昭在左，關，張在右，玄德自引兵居中，──與 術相見，在門旗下責備曰：「汝反逆不道，吾今奉明詔前來討汝。汝當束手受降，免你 罪犯。」袁術罵曰：「織席編屨小輩，安敢輕我！」麾兵趕來。玄德暫退，讓左右兩路 軍殺出。殺得術軍尸橫遍野，血流成渠；士卒逃亡，不可勝計。又被嵩山雷薄，陳蘭， 劫去錢糧草料。欲回壽春，又被群盜所襲，只得住於江亭。止有一千餘眾，皆老弱之輩 。時當盛暑，糧食盡絕，只剩麥三十斛，分派軍士，家人無食，多有餓死者。</p><p>術嫌飯粗，不能下咽，乃命庖人取蜜水止渴。庖人曰：「止有血水，安 得蜜水？」術坐於床上，大叫一聲，倒於地下，吐血斗餘而死。時建安四年六月也。後 人有詩曰：</p></div> </div>