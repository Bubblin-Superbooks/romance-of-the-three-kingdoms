<div class="leaf "><div class="inner justify"><p class="no-indent  ">伐，是欺陛下也。陛下何不召而問之？」睿即召劉曄入內問曰：「卿勸朕伐蜀，今又言 不可，何也？」曄曰：「臣細詳之，蜀不可伐。」睿大笑。少時，楊暨出內。曄奏曰： 「臣昨日勸陛下伐蜀，乃國之大事，豈可妄泄於人？夫兵者，詭道也：事未發，切宜秘 之。」睿大悟曰：「卿言是也。」自此愈加敬重。</p><p>旬日內，司馬懿入朝，魏主將曹真表奏之事，逐一言之。懿奏曰：「臣料東吳必不 敢動兵，今日正可乘此去伐蜀。」睿即拜曹真為大司馬征西大都督，司馬懿為大將軍征 西副都督，劉曄為軍師。三人拜辭魏主，引四十萬大兵，前行至長安，逕奔劍閣，來取 漢中。其余郭淮、孫禮等，各取路而行。</p><p class=" stretch-last-line ">漢中人報入成都。此時孔明病好多時，每日操練人馬，習學八陣之法，盡皆精熟， 欲取中原﹔聽得這個消息，遂喚張嶷、王平分付曰：「汝二人先引一千兵去守陳倉故道</p></div> </div>