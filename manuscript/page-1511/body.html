<div class="leaf "><div class="inner justify"><p class="no-indent  ">喚魏延分付如此如此。孔明自引數十人，坐於高山之上，指揮眾軍。</p><p>卻說司馬懿見了鄭文之書，便欲引二子提大兵來劫蜀寨。長子司馬師諫曰：「父親 何故據片紙而親入重地？倘有疏虞，如之奈何？不如令別將先去，父親為後應，可也。 」懿從之，遂令秦朗引一萬兵，去劫蜀寨，懿自引兵接應。是夜初更，風清月朗﹔將及 二更時分，忽然陰雲四合，黑氣漫空，對面不見。懿大喜曰：「天使我成功也！」</p><p class=" stretch-last-line ">於是人盡銜枚，馬皆勒口，長驅大進。秦朗當先，引一萬兵直殺入蜀寨中，並不見 一人。朗知中計，忙叫退兵。四下火把齊明，喊聲震地：左有王平、張嶷，右有馬岱、 馬忠，兩路兵殺來。秦朗死戰，不能得出。背後司馬懿見蜀寨火光沖天，喊聲不絕，又 不知魏兵勝負，只顧催兵接應，望火光中殺來。忽然一聲喊起，，火炮震地，鼓角喧天</p></div> </div>