<div class="leaf "><div class="inner justify"><p class="no-indent  ">謀，輕於去就，宜早圖之。」操曰：「吾素知呂布狼子野心，誠難久養。非公父子莫能 究其情，公當與吾謀之。」登曰：「丞相若有舉動，某當為內應。」操大喜，表贈陳珪 治中二千石，登為廣陵太守。登辭回，操執登手曰：「東方之事，便以相付。」</p><p class=" stretch-last-line ">登點頭允諾，回徐州見呂布。布問之，登言父贈祿，某為太守。布大怒曰：「汝不 為吾求徐州牧，而乃自求爵祿！汝父教我協同曹公，絕婚公路，今吾所求，終無一獲， 而汝父子俱各顯貴，吾為汝父子所賣耳！」遂拔劍欲斬之。登大笑曰：「將軍何其不明 之甚也！」布曰：「吾何不明？」登曰：「吾見曹公，言養將軍譬如養虎，當飽其肉； 不飽則將噬人。」曹公笑曰：「不如卿言。吾待溫侯，如養鷹耳，狐兔未息，不敢先飽 。饑則為用，飽則颺去。」某問：「誰為狐兔？」曹公曰：「淮南袁術、江東孫策、冀</p></div> </div>