<div class="leaf "><div class="inner justify"><p class="no-indent  ">而汝父子俱各顯貴，吾為汝父子所賣耳！」遂拔劍欲斬之。登大笑曰：「將軍何其不明 之甚也！」布曰：「吾何不明？」登曰：「吾見曹公，言養將軍譬如養虎，當飽其肉； 不飽則將噬人。」曹公笑曰：「不如卿言。吾待溫侯，如養鷹耳，狐兔未息，不敢先飽 。饑則為用，飽則颺去。」某問：「誰為狐兔？」曹公曰：「淮南袁術、江東孫策、冀 州袁紹、荊州劉表、益州劉璋、漢中張魯，皆狐兔也。」布擲劍笑曰：「曹公知我也！ 」正說話間，忽報袁術軍來取徐州。呂布聞言失驚。正是：秦晉未諧吳越鬥，婚姻惹出 甲兵來。畢竟後事如何。且看下文分解。</p><p>第十七回：袁公路大起七軍，曹孟德會合三將</p><p class=" stretch-last-line ">卻說袁術在淮南，地廣糧多，又有孫策所質玉璽，遂思僭稱帝號；大會群下議曰： 「昔漢高祖不過泗上一亭長，而有天下；今歷年四百，氣數已盡，海內鼎沸。吾家四世</p></div> </div>