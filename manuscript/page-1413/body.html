<div class="leaf "><div class="inner justify"><p class="no-indent  ">叫留人，入見孔明曰：「昔楚殺得臣而文公喜。今天下未定，而戮智謀之士，豈不可惜 乎？」孔明流涕而答曰：「昔孫武所以能制勝於天下者，用法明也。今四方分爭，兵交 方始，若須廢法，何以討賊耶？合當斬之。」</p><p>須臾，武士獻馬謖首級於階下。孔明大哭不已。蔣琬問曰：「今幼常得罪，既正軍 法，丞相何故哭耶？」孔明曰：「吾非為馬謖哭。吾思先帝在白帝城臨危之時曾囑吾曰 ：『馬謖言過其實，不可大用。』今果應此言，乃深恨己之不明，追思先帝之明，因此 痛哭耳！」大小將士，無不流涕。馬謖亡年三十九歲。</p><p>時建興六年夏五月也。後人有詩曰：失守街亭罪不輕，堪嗟馬謖枉談兵。轅門斬首 嚴軍法，拭淚猶思先帝明。</p><p class=" stretch-last-line ">卻說孔明斬了馬謖，將首級遍示各營已畢，用線縫在屍上，具棺葬之；自修祭文享</p></div> </div>