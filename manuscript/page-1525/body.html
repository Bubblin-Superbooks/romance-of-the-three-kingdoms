<div class="leaf "><div class="inner justify"><p class="no-indent  ">四五十為一群，各裝米糧，於山路往來行走。如魏兵搶去，便是汝之功。」</p><p>高翔領計，驅駕木牛流馬去了。孔明將祁山兵一一調去，只推屯田;吩咐：「如別 兵來戰，只許詐敗;若司馬懿自來，方併力只攻渭南，斷其歸路。」孔明分撥已畢，自 引一軍近上方谷下營。</p><p>且說夏侯惠、夏侯和二人入寨告司馬懿曰：「今蜀兵四散結營，各處屯田，以為久 計;若不趁此時除之，縱令安居日久，深根固蒂，難以搖動。」懿曰：「此必又是孔明 之計。」二人曰：「都督若如此疑慮，寇敵何時得滅？我兄弟二人，當奮力決一死戰， 以報國恩。」懿曰：「既如此，汝二人可分頭出戰。」遂令夏侯惠、夏侯和各引五千兵 去訖。懿坐待回音。</p><p>卻說夏侯惠、夏侯和二人分兵兩路，正行之間，忽見蜀兵驅木牛流馬而來。二人一 齊殺將過去，蜀兵敗奔走，木牛流馬被魏兵搶獲，解送司馬懿營中。次日又劫擄得人馬 百餘，亦解赴大寨。</p></div> </div>