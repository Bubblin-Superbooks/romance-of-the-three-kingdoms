<div class="leaf "><div class="inner justify"><p class="no-indent  ">有良謀，不好陣法。」維大笑曰：「有何良謀！不過叫汝賺吾在此布陣，他卻引兵襲吾 山後耳！」望大驚，恰預進兵混戰，被維以鞭梢一指，兩翼兵先出，殺的那魏兵棄甲拋 戈，各逃性命。</p><p class=" stretch-last-line ">卻說鄧艾催督先鋒鄭倫來襲山後。倫方轉過山角，忽然一聲砲響，鼓角喧天，伏兵 殺出：為首大將，乃廖化也。二人未及答話，兩馬交處，被廖化一刀，斬鄭倫於馬下。 鄧艾大驚，急勒兵退時，張翼引一軍殺到。兩下夾攻，魏兵大敗。艾捨命突出，身被四 箭。奔於渭南寨時，司馬望亦到。二人商議退兵之策。望曰：「近日蜀主劉蟬，寵幸中 貴黃皓，日夜以酒色為樂，可用反間計召回姜維，此圍可解。」艾問眾謀士曰：「誰可 入蜀交通黃皓？」言未畢，一人應聲曰：「某願往。」艾視之，乃襄陽黨均也。艾大喜 ，即令黨均齋金珠寶物，逕到成都連結黃皓，布散流言，說姜維怨望天子，不久投魏。</p></div> </div>