<div class="leaf "><div class="inner justify"><p>卻說王濬班師還，吳主孫皓赴洛陽面君。皓登殿稽首以見晉帝。帝賜坐曰：「朕設 此座以待卿久矣。」皓對曰：「臣於南方，亦設此座以待陛下。」帝大笑。賈充問皓曰 ：「聞君在南方，每鑿人眼目，剝人面皮，此何等刑耶？」皓曰：「人臣弒君及奸佞不 忠者，則加此刑耳。」充默然甚愧。帝封皓為歸命侯，子孫封中郎，隨降宰輔皆封列侯 。丞相張悌陣亡，封其子孫。封王濬為輔國大將軍。其餘各加封賞。</p><p class=" stretch-last-line ">自此三國歸於晉帝司馬炎，為一統之基矣。此所謂「天下大勢，合久必分，分久必
合」者也。
 後來後漢皇帝劉禪亡於晉太康七年，魏主曹奐亡於太康元年，吳主孫皓亡於太康四
年，皆善終。後人有古風一篇，以敘其事曰：
　　高祖提劍入咸陽，炎炎紅日升扶桑。光武龍興成大統，金烏飛上天中央。哀哉獻帝 紹海宇，紅輪西墜咸池傍！何進無謀中貴亂，涼州董卓居朝堂。王允定計誅逆黨，李傕</p></div> </div>