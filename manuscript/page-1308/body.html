<div class="leaf "><div class="inner justify"><p class="no-indent  ">，不似丞相專施詭計，吾如何肯服？」，孔明曰：「吾再放汝回去，復能戰否？」獲曰 ：「丞相若再拏住吾，吾那時傾心降服，盡獻本洞之物犒軍，誓不反亂。」</p><p>孔明即笑而遣之。獲忻然拜謝而去。於是聚得諸洞壯丁數千人，望南迤邐而行。早 望見塵頭起處，一隊兵到，乃是兄弟孟優，重整殘兵，來與兄報讎。兄弟二人，抱頭相 哭，訴說前事。優曰：「我兵屢敗，蜀兵屢勝，難以抵當。只可就山陰洞中，退避不出 。蜀兵受不過暑氣，自然退矣。」獲問曰：「何處可去？」優曰：「此去西南有一洞悉 ，名曰禿龍洞。洞主朵思大王，與弟甚厚，可投之。」於是孟獲先教孟優到禿龍洞，見 了朵思大王。朵思慌引洞兵出迎，孟獲入洞，禮畢，訴說前事。朵思曰：「大王寬心： 若川兵到來，令他一人一騎不得還鄉，與諸葛亮皆死於此處！」</p></div> </div>