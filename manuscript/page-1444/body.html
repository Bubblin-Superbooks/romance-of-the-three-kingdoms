<div class="leaf "><div class="inner justify"><p class="no-indent  ">去他營中放火；待他回營，出其不意，突出斬之。魏延引兵斬了王雙，回到漢中見孔明 ，交割了人馬。孔明設宴大會，不在話下。</p><p>且說張郃追蜀兵不上，回到寨中。忽有陳倉城郝昭差人申報，言王雙被斬。曹真聞 之，傷心不已，因此憂成疾病；遂回洛陽，命郭淮、孫禮、張郃守長安諸道。</p><p>卻說吳主孫權設朝，有細作人報知：「蜀諸葛承相出兵兩次，魏都督曹真兵損將亡 。」於是群臣皆勸吳王興師伐魏，以圖中原，權猶豫未決。張昭奏曰：「近聞武昌東山 ，鳳凰來儀；大江之中，黃龍屢現。主公德配唐虞，明並文、武，可即皇帝位，然後興 兵。」多官皆應曰：「子布之言是也。」遂選定夏四月丙寅日，築臺於武昌南郊。是日 群臣請權登壇即皇帝位，改黃武八年為黃龍元年。</p><p class=" stretch-last-line ">諡父孫堅為武烈皇帝。母吳氏為武烈皇后。兄孫策為長沙桓王。立子孫登為皇太子</p></div> </div>