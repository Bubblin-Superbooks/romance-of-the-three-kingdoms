<div class="leaf "><div class="inner justify"><p class="no-indent  ">，劉使君領此，不可辭也。」玄德曰：「此事決不敢應命。」陳登曰：「陶府君多病， 不能視事，明公勿辭。」玄德曰：「袁公路四世三公，海內所歸，近在壽春，何不以州 讓之？」孔融曰：「袁公路塚中枯骨，何足挂齒！今日之事，天與不取，悔不可追。」</p><p>玄德堅執不肯。陶謙泣下曰：「君若捨我而去，我死不瞑目矣！」雲長曰：「既承 陶公相讓，兄且權領州事。」張飛曰：「又不是我強要他的州郡；他好意相讓，何必苦 苦推辭？」玄德曰：「汝等欲陷我於不義耶？」陶謙推讓再三，玄德只是不受。陶謙曰 ：「如玄德必不肯從，此間近邑，名小沛，足可屯軍。請玄德暫駐軍此邑，以保徐州， 何如？」眾皆勸玄德留小沛，玄德從之。陶謙勞軍已畢，趙雲辭去，玄德執手揮淚而別 。孔融、田楷亦各相別，引軍自回。玄德與關、張引本部軍來至小沛，修葺城垣，撫諭 居民。</p></div> </div>