<div class="leaf "><div class="inner justify"><p class="no-indent  ">楷，雲長，子龍等赴城大會。飲宴既畢，謙延玄德於上座，拱手對眾曰：「老夫年邁， 二子不才，不堪國家重任。劉公乃帝室之胄，德廣才高，可領徐州。老夫情願乞閒養病 。」玄德曰：「孔文舉令備來救徐州，為義也；今無端據而有之，天下將以備為無義人 矣。」糜竺曰：「今漢室陵遲，海宇顛覆，樹功立業，正在此時。徐州殷富，戶口百萬 ，劉使君領此，不可辭也。」玄德曰：「此事決不敢應命。」陳登曰：「陶府君多病， 不能視事，明公勿辭。」玄德曰：「袁公路四世三公，海內所歸，近在壽春，何不以州 讓之？」孔融曰：「袁公路塚中枯骨，何足挂齒！今日之事，天與不取，悔不可追。」</p><p class=" stretch-last-line ">玄德堅執不肯。陶謙泣下曰：「君若捨我而去，我死不瞑目矣！」雲長曰：「既承 陶公相讓，兄且權領州事。」張飛曰：「又不是我強要他的州郡；他好意相讓，何必苦</p></div> </div>