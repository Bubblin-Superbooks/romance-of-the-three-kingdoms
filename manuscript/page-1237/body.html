<div class="leaf "><div class="inner justify"><p class="no-indent  ">」言未畢，吳兵驟至，四下無路，畿拔劍自刎。後人有詩讚曰：慷慨蜀中程祭酒，身留 一劍答君王。臨危不改平生志，博得聲名萬古香。</p><p>時吳班、張南久圍彝陵城，忽馮習到，言蜀兵敗，遂引軍來救先主，孫桓方纔得脫 。張、馮二將正行之間，前面吳兵殺來，背後孫桓從彝陵城殺出，兩下夾攻。張南、馮 習奮力衝突，不能得脫，死於亂軍之中。後人有詩讚曰：馮習忠無二，張南義少雙。沙 場甘戰死，史冊共流芳。</p><p class=" stretch-last-line ">吳班殺出重圍，又遇吳兵追趕；幸得趙雲接著，救回白帝城去了。時有蠻王沙摩柯 ，匹馬奔走，正逢周泰，戰二十餘合，被泰所殺。蜀將杜路、劉寧盡皆降吳。蜀營一應 糧草器仗，尺寸不存。蜀將川兵，降者無數。時孫夫人在吳，聞猇亭兵敗，訛傳先主死 於軍中，遂驅車至江邊，望西遙哭，投江而死。後人立廟江濱，號曰梟姬祠。尚論者作</p></div> </div>