<div class="leaf "><div class="inner justify"><p class="no-indent  ">時乃曹操自欲釘船，未必此人之功也。吾誓不用之。」魯肅出謂龐統曰：「非肅不薦足 下，奈吳侯不肯用公。公且耐心。」統低頭長歎不語。肅曰：「公莫非無意於吳中乎？ 」統不答。肅曰：「公抱匡濟之才，何往不利？可實對肅言，將欲何往？」統曰：「吾 欲投曹操去也。」肅曰：「此明珠暗投矣。可往荊州投劉皇叔，必然重用。」統曰：「 統意實欲如此，前言戲耳。」肅曰：「某當作書奉薦。公輔玄德，必令孫劉兩家，無相 攻擊，同力破曹。」統曰：「此某平生之素志也。」乃求肅書，逕往荊州來見玄德。</p><p class=" stretch-last-line ">此時孔明按察四郡未回。門吏傳報江東名士龐統，特來相投。玄德久聞統名，便教 請入相見。統見玄德，長揖不拜，玄德見統貌陋，心中亦不悅，乃問統曰：「足下遠來 不易？」統不即取出魯肅書并孔明投呈，但答曰：「聞皇叔招賢納士，特來相投。」玄</p></div> </div>