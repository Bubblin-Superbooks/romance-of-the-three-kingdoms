<div class="leaf "><div class="inner justify"><p class="no-indent  ">為友，此時卻在袁紹處為謀士。當下搜得使者所齎曹操催糧書信，逕來見紹曰：「曹操 屯軍官渡，與我相持已久，許昌必空虛；若分一軍星夜掩襲許昌，則許昌可拔，而曹操 可擒也。今操糧草已盡，正可乘此機會，兩路擊之。」紹曰：「曹操詭計極多，此書乃 誘敵之計也。」攸曰：「今若不取，後將反受其害。」</p><p>正話間，忽有使者自鄴郡來，呈上審配書。書中先說運糧事；後言許攸在冀州時， 嘗濫受民間財物，且縱令子姪輩多科稅錢糧入己，今已收其子姪下獄矣。紹見書大怒曰 ：「濫行匹夫！尚有面目於吾前獻計耶！汝與曹操有舊，想今亦受他財賄，為他作奸細 ，啜賺吾軍耳！本當斬首，今權且寄頭在項！可速退出，今後不許相見！」</p><p class=" stretch-last-line ">許攸出，仰天歎曰：「『忠言逆耳』，『豎子不足與謀！』吾子姪已遭審配之害， 吾何顏復見冀州之人乎！」遂欲拔劍自刎。左右奪劍勸曰：「公何輕生至此？袁紹不納</p></div> </div>