<div class="leaf "><div class="inner justify"><p class="no-indent  ">遠，一聲鼓響，凌統又引一軍攔住去路，截殺一陣。曹仁引軍刺斜而走，又遇甘寧大殺 一陣。曹仁不敢回南郡，逕投襄陽大路而行。吳軍趕了一程，自回。</p><p class=" stretch-last-line ">周瑜，程普收住眾軍，逕到南郡城下，見旌旗布滿，敵樓上一將叫曰：「都督少罪
！吾奉軍師將令，已取城了。吾乃常山趙子龍也。」
 周瑜大怒，便命攻城。城上亂箭射下。瑜命且回商議，使甘寧引數千軍馬，逕取荊
州；凌統引數千軍馬，逕取襄陽；然後卻再取南郡未遲。
　　正分撥間，忽然探馬飛來報說：「諸葛亮自得了南郡，遂用兵符，星夜詐調荊州守 城軍馬來救，卻教張飛襲了荊州。」又一探馬飛來報說：「夏侯惇在襄陽，被諸葛亮差 人齎兵符，詐稱曹仁求救，誘惇引兵出，卻教雲長襲取了襄陽。」二處城池，全不費力 ，皆屬劉玄德矣。」周瑜曰：「諸葛亮怎得兵符？」程普曰：「他拏住陳矯，兵符自然</p></div> </div>