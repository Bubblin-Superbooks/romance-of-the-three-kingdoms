<div class="leaf "><div class="inner justify"><p class="no-indent  ">曰：「子敬有何高見？」肅曰：「吾觀劉琦過於酒色，病入膏肓，現今面色羸瘦，氣喘 嘔血；不過半年，其人必死。那時往取荊州，劉備須無得推故。」</p><p>周瑜猶自忿氣未消，忽孫權遣使至。瑜令請入。使曰：「主公圍合淝，累戰不捷。 特令都督收回大軍，且撥兵赴合淝相助。」周瑜只得班師回柴桑養病，令程普部領戰船 士卒，來合淝聽孫權調用。</p><p>卻說劉玄德自得荊州，南郡，襄陽，心中大喜，商議久遠之計。忽見一人上廳獻策 ，視之，乃伊籍也。玄德感其舊日之恩，十分相敬，坐而問之。籍曰：「要知荊州久遠 之計，何不求賢士以問之？」玄德曰：「賢士安在？」籍曰：「荊，襄馬氏兄弟五人， 並有才名。幼者名謖，字幼常。其最賢者，眉間有白毛，名良，字季常。鄉里為之諺曰 ：『馬氏五常，白眉最良。』公何不求此人而與之謀？」</p></div> </div>