<div class="leaf "><div class="inner justify"><p class="no-indent  ">化、張翼為先鋒，王含、蔣斌為左軍，蔣舒、傅僉為右軍，胡濟為合後。維與夏侯霸為 總中軍，共起蜀兵二十萬，拜辭後主，逕到漢中，與夏侯霸商議，當先攻取何地。霸曰 ：「祁山乃用武之地，可以進兵，故丞相昔日六出祁山。因他處不可出也。」</p><p>維從其言，遂令三軍並望祁山進發，至谷口下寨。時鄧艾正在祁山寨中，整點隴右 之兵。忽流星馬到，報說蜀兵見下三寨於谷口。艾聽知，遂登高看了，回寨生帳，大喜 曰：「不出吾之所料也」！原來鄧艾先度了地脈，故留蜀兵下寨之地；地中至祁山寨直 至蜀寨，早挖了地道，待蜀兵至時，於中取事。</p><p>此時姜維至谷口分作三寨，地道正在左寨之中，乃王含、蔣斌下寨之處。鄧艾喚子 鄧忠，與師纂各引一萬兵，為左右衝擊；卻喚副將鄭倫，引五百掘子軍，於當夜二更， 逕從地到直至左營，從帳後地下擁出。</p></div> </div>