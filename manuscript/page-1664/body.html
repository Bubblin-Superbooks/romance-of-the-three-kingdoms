<div class="leaf "><div class="inner justify"><p class="no-indent  ">也。如遂極武黷征，不幸遇難，雖有智者，不能謀之矣。」</p><p>姜維看畢，大怒曰：「此腐儒之論也！」擲之於地。遂提川兵來取中原。又問傅僉 曰：「以公度之，可出何地？」僉曰：「魏屯糧草，皆在長城；今可逕取駱谷。度沈嶺 ，直到長城，先燒糧草，然後直取秦川，則中原指日可得矣。」維曰：「公之見與吾之 計暗合也。」即提兵逕取駱谷，度沈嶺，望長城而來。</p><p>卻說長城鎮守將軍司馬望，乃司馬昭之族兄也。城內糧草甚多，人馬卻少。望聽知 蜀兵到，急與王真、李鵬二將，引兵離城二十里下寨。次日蜀兵來到，望引二將出陣。 姜維出馬，指望而言曰：「今司馬昭遷主於軍中，必有李★（榷自字木改為人字旁）、 郭汜之意也。吾今奉朝廷明命，前來問罪，汝當早降。若還愚迷，全家誅戳！」望大聲 而答曰：「汝等無禮。數犯上國，如不早退，令汝片甲不歸！」</p></div> </div>