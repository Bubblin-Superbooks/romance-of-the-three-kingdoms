<div class="leaf "><div class="inner justify"><p>當時手足似瓜分，信斷音稀杳不聞。今日君臣重聚義，正如龍虎會風雲。時玄德， 關，張，趙雲，孫乾，簡雍，糜竺，糜芳，關平，周倉，統領馬步軍校共四五千人。玄 德欲棄了古城去守汝南，恰好劉辟，龔都，差人來請。於是遂起軍往汝南駐紮，招軍買 馬，徐圖征進，不在話下。</p><p>且說袁紹見玄德不回，大怒，欲起兵伐之。郭圖曰：「劉備不足慮。曹操乃勁敵也 ，不可不除。劉表雖據荊州，不足為強。江東孫伯符威鎮三江，地連六郡，謀臣武士極 多，可使人結之，共攻曹操。」紹從其言，即修書遣陳震為使，來會孫策。正是：只因 河北英雄去，引出江東豪傑來。未知其事如何，且看下文分解。</p><p>第二十九回：小霸王怒斬于吉，碧眼兒坐領江東</p><p class=" stretch-last-line ">卻說孫策自霸江東，兵精糧足。建安四年，襲取廬江，敗劉勳，使虞翻馳檄豫章， 豫章太守華歆投降。自此聲勢大振，乃遣張紘往許昌上表獻捷。曹操知孫策強盛，歎曰</p></div> </div>