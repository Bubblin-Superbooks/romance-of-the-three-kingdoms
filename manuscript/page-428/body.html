<div class="leaf "><div class="inner justify"><p class="no-indent  ">倉不忿，與那將交戰，被他連勝數次，身中三槍；因此來報主公。」玄德曰：「此人怎 生模樣？姓甚名誰？」倉曰：「極其雄壯，不知姓名。」</p><p>於是關公縱馬當先，玄德在後，逕投臥牛山來。周倉在山下叫罵，只見那將全副披 挂，持槍驟馬，引眾下山。玄德早揮鞭出馬大叫曰：「來者莫非子龍否？」那將見了玄 德，滾鞍下馬，拜伏道旁。原來果然是趙子龍。玄德，關公，俱下馬相見，問其何由至 此。雲曰：「雲自別使君，不想公孫瓚不聽人言，以致兵敗自焚。袁紹屢次招雲。雲想 紹亦非用人之人，因此未往。後欲至徐州投使君，又聞徐州失守，雲長已歸曹操，使君 又在袁紹處。雲幾番欲來相投，只恐袁紹見怪。四海飄零，無容身之地。前偶過此處， 適遇裴元紹下山來欲奪吾馬，雲因殺之，借此安身。近聞翼德在古城，欲往投之，未知 真實。今幸得遇使君！」</p></div> </div>