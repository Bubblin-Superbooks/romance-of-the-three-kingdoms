<div class="leaf "><div class="inner justify"><p>權大悟，遂拜呂蒙為大都督，總制江東諸路軍馬；令孫皎在後接應糧草。蒙拜謝， 點兵三萬，快船八十餘隻，選會水者扮作商人，皆穿白衣，在船上搖櫓，卻將精兵伏於 ★（左舟右冓）★（左舟右鹿）船中。次調韓當、蔣欽、朱然、潘璋、周泰、徐盛、丁 奉等七員大將，相繼而進。其餘皆隨吳侯為合後救應。一面遣使致書曹操，令進兵以襲 雲長之後；一面先傳報陸遜，然後發白衣人，駕快船往潯陽江去。晝夜趲行，直抵北岸 。江邊烽火臺上守臺軍盤問時，吳人答曰：「我等皆是客商；因江中阻風，到此一避。 」隨將財物送與守臺軍士。軍士信之，遂任其停泊江邊。</p><p class=" stretch-last-line ">約至二更，★（左舟右冓）★（左舟右鹿）中精兵齊出，將烽火臺上官軍縛倒，暗 號一聲，八十餘船精兵俱起，將緊要去處墩臺之軍，盡行捉入船中，不曾走了一個。於</p></div> </div>