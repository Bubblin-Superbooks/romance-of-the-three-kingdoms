<div class="leaf "><div class="inner justify"><p class="no-indent  ">助；公出此言，莫非疑劉備有吞併之心耶？若舉此念，皇天不佑！」謙曰：「此老夫之 實情也。」再三相讓，玄德那裏肯受。糜竺進曰：「今兵臨城下，且當商議退敵之策。 待事平之日，再當相讓可也。」玄德曰：「備當遺書於曹操，勸令解和。操若不從，廝 殺未遲。」於是傳檄三寨，且按兵不動；遣人齎書以達曹操。</p><p>卻說曹操正在軍中，與諸將議事，人報徐州有戰書到。操拆而觀之，乃劉備書也。 書略曰：「備自關外得拜君顏，嗣後天各一方，不及趨侍。向者，尊父曹侯，實因張闓 不仁，以致被害，非陶恭祖之罪也。目今黃巾遺孽，擾亂於外；董卓餘黨，盤踞於內。 願明公先朝廷之急，而後私讎；撤徐州之兵，以救國難：則徐州幸甚，天下幸甚！」</p><p class=" stretch-last-line ">曹操看書，大罵：「劉備何人，敢以書來勸我！且中間有譏諷之意！」命斬來使，</p></div> </div>