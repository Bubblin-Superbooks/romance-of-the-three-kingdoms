<div class="leaf "><div class="inner justify"><p>於是曹爽門下賓客日盛。司馬懿推病不出，二子亦皆退職閒居。爽每日與何晏等飲 酒作樂：凡用衣服器皿，與朝廷無異；各處進貢玩好珍奇之物，先取上等者入己，然後 進宮；佳人美女，充滿府院。黃門張當，諂事曹爽，私選先帝侍妾七八人，送入府中； 爽又選善歌舞良家子女三四十人，為家樂。又建重樓畫閣，造金銀器皿，用巧匠數百人 ，晝夜工作。</p><p class=" stretch-last-line ">卻說何晏聞平原管輅明數術，請與論易。時鄧颺在座，問輅曰：「君自謂善易，而 語不及易中詞義，何也？」輅曰：「夫善易者，不言易也。」晏笑而讚之曰：「可謂要 言不煩。」因謂輅曰：「試為我卜一卦：可至三公否？」又問：「連夢青蠅數十，來集 鼻上，此是何兆？」輅曰：「元愷輔舜，周公佐周，皆以和惠謙恭，享有多福。今君侯 位尊勢重，而懷德者鮮，畏威者眾，殊非小心求福之道。且鼻者，山也；山高而不危，</p></div> </div>