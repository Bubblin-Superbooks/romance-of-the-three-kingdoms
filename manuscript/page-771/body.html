<div class="leaf "><div class="inner justify"><p class="no-indent  ">表之姪劉磐共守長沙，後事韓玄；雖今年近六旬，卻有萬夫不當之勇，不可輕敵。雲長 去，必須多帶軍馬。」</p><p>雲長曰：「軍師何故長別人銳氣，滅自己威風？量一老卒，何足道哉！關某不須用 三千軍，只消本部下五百名校刀手，決定斬黃忠、韓玄之首，來獻麾下。」玄德苦擋。 雲長不依，只領五百校刀手而去。孔明謂玄德曰：「雲長輕敵黃忠，只恐有失，主公當 往接應。」玄德從之，隨後引兵望長沙進發。</p><p>卻說長沙太守韓玄，平生性急，輕於殺戮，眾皆惡之。是時聽知雲長軍到，便喚老 將黃忠商議。忠曰：「不須主公憂慮，憑某這口刀，這張弓，一千個來，一千個死！」 原來黃忠能開二石之弓，百發百中。</p><p class=" stretch-last-line ">言未畢，階下一人應聲而出曰：「不須老將軍出戰，只就某手中定活捉關某。」韓</p></div> </div>