<div class="leaf "><div class="inner justify"><p class="no-indent  ">：「二將欺敵而亡，今只宜按兵不動，申報丞相，起大兵來征剿，乃為上策。」仁曰： 「不然。今二將陣亡，又折許多兵馬，此仇不可不急報。量新野彈丸之地，何勞丞相大 軍？」典曰：「劉備人傑也，不可輕視。」仁曰：「公何怯也？」典曰：「兵法云：『 知彼知己，百戰百勝．』某非怯戰，但恐不能必勝耳。」仁怒曰：「公懷二心耶？吾必 欲生擒劉備！」典曰：「將軍若去，某守樊城。」仁曰：「汝若不同去，真懷二心矣。 」典不得已，只得與曹仁點起二萬五千軍馬，渡河投新野而來。正是：偏裨既有輿尸辱 ，主將重興雪恥兵。未知勝負何如，且看下文分解。</p><p>第三十六回：玄德用計襲樊城，元直走馬薦諸葛</p><p>卻說曹仁忿怒，遂大起本部之兵，星夜渡河，意欲踏平新野。</p></div> </div>