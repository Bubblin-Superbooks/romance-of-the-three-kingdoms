<div class="leaf "><div class="inner justify"><p class="no-indent  ">故。來使曰：「曹丞相差我往劉豫州處下書，今得回書，不知書中所言何事。」布乃拆 書細看。書略曰：</p><p>奉明命欲圖呂布，敢不夙夜用心？但備兵微將少，不敢輕動。丞相若興大師，備當 為前驅。謹嚴兵整甲，專待鈞命。</p><p>呂布見了，大驚曰：「操賊焉敢如此！」遂將使者斬首，先使陳宮」、臧霸，結連 泰山寇孫觀、吳敦、尹禮、昌豨，東取山東兗州諸郡。令高順、張遼取沛城，攻玄德。 令宋憲、魏續西取汝、潁。布自總中軍為三路救應。</p><p class=" stretch-last-line ">且說高順等引兵出徐州，將至小沛，有人報知玄德。玄德急與眾商議。孫乾曰：「 可速告急於曹操。」玄德曰：「誰可去許都告急？」階下一人出曰：「某願往。」視之 ，乃玄德同郡人，姓簡，名雍，字憲和，現為玄德幕賓。玄德即修書付簡雍，使星夜赴</p></div> </div>