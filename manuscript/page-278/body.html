<div class="leaf "><div class="inner justify"><p class="no-indent  ">好人耶？」宮出歎曰：「忠言不入，吾輩必受殃矣。」意欲棄布他往，卻又不忍；又恐 被人嗤笑，乃終日悶悶不樂。</p><p>一日，帶領數騎去小沛地面圍獵解悶，忽見官道上一騎驛馬，飛奔前去。宮疑之， 棄了圍場，引從騎從小路趕上，問曰：「汝是何處使命？」那使者知是呂布部下人，慌 不能答。陳宮令搜其身，得玄德回答曹操密書一封。宮即連人與書，拿見呂布。布問其 故。來使曰：「曹丞相差我往劉豫州處下書，今得回書，不知書中所言何事。」布乃拆 書細看。書略曰：</p><p>奉明命欲圖呂布，敢不夙夜用心？但備兵微將少，不敢輕動。丞相若興大師，備當 為前驅。謹嚴兵整甲，專待鈞命。</p><p class=" stretch-last-line ">呂布見了，大驚曰：「操賊焉敢如此！」遂將使者斬首，先使陳宮」、臧霸，結連 泰山寇孫觀、吳敦、尹禮、昌豨，東取山東兗州諸郡。令高順、張遼取沛城，攻玄德。</p></div> </div>