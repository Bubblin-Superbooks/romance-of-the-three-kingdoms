<div class="leaf "><div class="inner justify"><p class="no-indent  ">掘得甚淺。配暗笑曰：「此欲決漳河之水以灌城耳。河深可灌，如此之淺，有何用哉？ 」遂不為備。</p><p>當夜曹操添十倍軍士並力發掘，比及天明，廣深二丈，引漳水灌入城中，水深數尺 。更兼糧絕，軍士皆餓死。辛毗在城外，用槍挑袁尚印綬衣服，招安城內之人。審配大 怒，將辛毗家屬老小八十餘口，就於城上斬之，將頭擲下。辛毗號哭不已。審配之姪審 榮，素與辛毗相厚；見辛毗家屬被害，心中懷恨，乃密寫獻門之書，拴於箭上，射下城 來。軍士拾獻辛毗，毗將書獻操。操先下令：如入冀州，休得殺害袁氏一門老小；軍民 降者免死。</p><p class=" stretch-last-line ">次日天明，審榮大開西門，放曹兵入。辛毗躍馬先入，軍將隨後殺入冀州。審配在 東南城樓上，見操軍已入城中，引數騎卜城死戰，正迎徐晃交馬。徐晃生擒審配，綁出</p></div> </div>