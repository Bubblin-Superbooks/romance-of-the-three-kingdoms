<div class="leaf "><div class="inner justify"><p>時後主改景耀五年，為炎興元年，日與宦官黃皓在宮中遊樂。忽接姜維之表，即召 黃皓問曰：「今魏國遣鍾會，鄧艾大起人馬，分道而來，如之奈何？」皓奏曰：「此乃 姜維欲立功名故上此表。陸下寬心，勿生疑慮。臣聞城中有一師婆，供奉一神，能知吉 凶，可召來問之。」後主從其言，於後殿陳設香花紙燭享祭禮物，令黃皓用小車請人 宮中，坐於龍床之上。後主焚香祝畢。師婆忽然披髮跣足，就殿上跳躍數十遍，盤旋於 案上。皓日：「此神人降矣。陞下可退左右親禱之。」</p><p class=" stretch-last-line ">後主盡退侍臣，再拜祝之。師婆大叫曰；「吾乃西川土神也。陞下欣樂太平，何為 求問他事？數年之後，魏國疆土亦歸陞下矣。陛下切勿憂慮。」言訖，昏倒於地，半晌 方甦。後主大喜，重加賞賜。自此深信師婆之說，遂不聽姜維之言，每日只在宮中飲宴</p></div> </div>