<div class="leaf "><div class="inner justify"><p class="no-indent  ">兵不出。姜維令軍辱罵，鄧艾尋思曰：「蜀人被吾大殺一陣，全然不退，連日反來搦戰 ：必分兵去襲祁山寨也。守寨將師纂，兵少智寡，必然敗矣。吾當親往救之。」乃喚子 鄧忠分付曰：「汝用心守把此處，任他搦戰。卻勿輕出。吾今夜引兵去祁山救應。」</p><p>是夜二更，姜維正在寨中設計，忽聽得寨外喊聲震地，鼓角喧天：人報鄧艾引三千 精兵夜戰，諸將欲出。維止之曰：「勿得妄動。」原來鄧艾引兵至蜀寨前哨探了一遍， 乘勢去救祁山。鄧忠自入城去了。姜維喚諸將曰：「鄧艾虛作夜戰之勢，必然去救祁山 寨矣。」乃喚傅僉分付曰：「汝守此寨，勿輕與敵。」囑畢，維自引三千兵來助張翼。</p><p>卻說張翼正到祁山攻打，守寨將師纂，兵少支持不住。看看待破，忽然鄧艾兵至， 衝殺了一陣，蜀兵大敗，把張翼隔在山後，絕了歸路。</p></div> </div>