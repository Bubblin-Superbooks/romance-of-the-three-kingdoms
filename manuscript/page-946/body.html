<div class="leaf "><div class="inner justify"><p class="no-indent  ">，劉備軍在雒城，勢在危急，脣亡則齒寒，若以利害說之，必然肯從。」璋乃修書遣使 前赴漢中。</p><p>卻說馬超自兵敗入羌，二載有餘，結好羌兵，攻取隴西州郡。所到之處，盡皆歸降 ；惟冀城攻打不下。刺史韋康，累遣人求於夏侯淵。淵不得曹操言語，未敢動兵。韋康 見救兵不來，與眾商議：「不如投降馬超。」參軍楊阜哭諫曰：「超等叛君之徒，豈可 降之？」康曰：「事勢至此，不降何待？」</p><p>阜苦諫不從。韋康大開城門，投降馬超。超大怒曰：「汝今事急請降，非真心也！ 」將韋康等四十餘人盡斬之，不留一人。有人言：「楊阜勸韋康休降，可斬之。」超曰 ：「此人守義，不可斬也。」復用楊阜為參軍。阜薦梁寬，趙衢二人，超盡用為軍官。 楊阜告馬超曰：「阜妻死於臨洮，乞告兩個月假，歸葬其妻，便回。」</p></div> </div>