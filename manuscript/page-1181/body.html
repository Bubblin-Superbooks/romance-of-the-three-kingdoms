<div class="leaf "><div class="inner justify"><p class="no-indent  ">七十五萬。擇定章武元年七月丙寅日出師。</p><p>說張飛回到閬中，下令軍中：限三日內製白旗白甲，三軍挂孝伐吳，次日，帳下兩 員末將，范疆、張達入帳告曰：「白旗白甲，一時無措，須寬限方可。」飛大怒曰：「 吾急欲報讎，恨不明日便到逆賊之境。汝安敢違我將令！」叱武士縛於樹上，各鞭背五 十。鞭畢，以手指之曰：「來日俱要完備！若違了限，即殺汝二人示眾！」打得二人滿 口出血，回到營中商議。</p><p>范疆曰：「今日受了刑責，明日如何辦得？其人性暴如火。倘來日不完，你我皆被 殺矣！」張達曰：「比如他殺我，不如我殺他。」疆曰：「怎奈不得近前。」達曰：「 我兩個若不當死，則他醉於床上；若是當死，則他不醉。」二人商議停當。</p><p class=" stretch-last-line ">卻說張飛在帳中，神思皆亂，動止恍惚，乃問部將曰：「吾今心驚肉顫，坐臥不安</p></div> </div>