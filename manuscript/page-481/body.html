<div class="leaf "><div class="inner justify"><p class="no-indent  ">毗出境。毗星夜齎書往見曹操。時操屯軍西平伐劉表，表遣玄德引兵為前部以迎之。未 及交鋒，辛毗到操寨。見操禮畢，操問其來意，毗具言袁譚相求之意，呈上書信。</p><p>操看書畢，留辛毗於寨中，聚文武計議。程昱曰：「袁譚被袁尚攻擊太急，不得已 而來降，不可准信。」呂虔、滿寵亦曰：「丞相既引兵至此，安可復舍表而助譚？」荀 攸曰：「三公之言未善。以愚意度之，天下方有事，而劉表坐保江、漢之間，不敢展足 ，其無四方之志可知矣；袁氏據四州之地，帶甲數十萬，若二子和睦，共守成業，天下 事未可知也。今其兄弟相攻，勢窮而投我，我提兵先除袁尚，後觀其變。並滅袁譚，天 下定矣。此機會不可失也。」</p><p class=" stretch-last-line ">操大喜，便邀辛毗飲酒，謂之曰：「袁譚之降，真耶詐耶？袁尚之兵，果可必勝耶 ？」毗對曰：「明公勿問真與詐也，只論其勢可耳。袁氏連年喪敗，兵革疲於外，謀臣</p></div> </div>