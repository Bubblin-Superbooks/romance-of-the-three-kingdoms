<div class="leaf "><div class="inner justify"><p class="no-indent  ">詩歎之曰：先主兵歸白帝城，夫人聞難獨捐生。至今江畔遺碑在，猶著千秋烈女名。</p><p>卻說陸遜大獲全功，引得勝之兵，往西追襲。前離夔關不遠，遜在馬上看見前面臨 山傍江，一陣殺氣．沖天而起；遂勒馬回顧眾將曰：「前面必有埋伏，三軍不可輕進。 」即倒退十餘里，於地勢空闊處，排成陣勢，以禦敵軍；即差哨馬前去探視。回報並無 軍屯在此，遜不信，下馬登山望之，殺氣復起。遜再令人仔細探視，哨馬回報，前面並 無一人一騎。</p><p>遜見日將西沈，殺氣越加，心中猶豫，令心腹人再往探看。回報江邊止有亂石八九 十堆，並無人馬。遜大疑，令著土人問之名。須臾，有數人到。遜問曰：「何人將亂石 作堆？如何亂石堆中有殺氣沖起？」土人曰：「此處地名魚腹浦。諸葛亮入川之時，驅 兵到此，取石排成陣勢於沙灘之上；自此常常有氣如雲，從內而起。」</p></div> </div>