<div class="leaf "><div class="inner justify"><p class="no-indent  ">悔恨成疾，死在旦夕。」嗣子孱弱，不得不以大事相託。」言訖，淚流滿面。孔明亦涕 泣曰：「願陛下善保龍體，以副天下之望！」</p><p>先主以目遍視，只見馬良之弟馬謖在傍，先主令且退。謖退出，先主謂孔明曰：「 丞相觀馬謖之才何如？」孔明曰：「此人亦當世之英才也。」先主曰：「不然。朕觀此 人，言過其實，不可大用。丞相宜深察之。」</p><p>分付畢，傳旨召諸臣入殿，取紙筆寫了遺詔，遞與孔明而歎曰：「朕不讀書，粗知 大略。聖人云：『鳥之將死，其鳴也哀；人之將死，其言也善。』朕本待與卿等同滅曹 賊，共扶漢室；不幸中道而別。煩丞相將詔付與太子禪，令勿以為常言。凡事更望丞相 之！」</p><p class=" stretch-last-line ">孔明等泣拜於地曰：「願陛下將息龍體！臣等盡施犬馬之勞，以報陛下知遇之恩也 。」先主命內侍扶起孔明，一手掩淚，一手執其手，曰：「朕今死矣！有心腹之言相告</p></div> </div>