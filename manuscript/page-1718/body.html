<div class="leaf "><div class="inner justify"><p class="no-indent  ">從之，遂引兵來投劍閣。將近關前，忽報鼓角齊鳴，喊聲大起，旌旗遍豎，一枝軍把住 關口。正是：漢中險峻已無有。劍閣風波又忽生。未知何處之兵，且看下文分解。</p><p>第一一七回：鄧士載偷渡陰平，諸葛瞻戰死綿竹</p><p>卻說輔國將軍董厥，聞魏兵十餘路入境，乃引二萬兵守住劍閣；當日見塵頭大起， 疑是魏兵，急引軍把住關口。董厥自臨軍前視之，乃姜維、廖化、張翼也。厥大喜，接 入關上，禮畢，哭訴後主黃皓之事。維曰：「公勿憂慮；若有維在，必不容魏來吞蜀也 。且守劍閣，徐圖退敵之計。」厥曰：「此關雖然可守，爭奈成都無人；倘為敵人所襲 ，大勢瓦解矣。」維曰：「成都山險地峻，非可易取，不必憂也。」</p><p class=" stretch-last-line ">正言間，忽報諸葛緒領兵殺至關下，維大怒，急引五千兵殺下關來，直撞入魏陣中</p></div> </div>