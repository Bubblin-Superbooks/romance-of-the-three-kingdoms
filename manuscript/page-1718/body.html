<div class="leaf "><div class="inner justify"><p class="no-indent  ">已皆得其地矣，成都危在旦夕，公何不應天順人來歸？艾當表公為瑯琊王，以光耀祖宗 ，決不虛言。幸存照鋻。</p><p>瞻看畢，勃然大怒，扯碎其書，叱武士立斬來使，令從者持首級回魏營見鄧艾，艾 大怒，即欲出戰。丘本諫曰：「將軍不可輕出，當用奇兵勝之。」艾從其言，遂令天水 太守王頎，隴西太守牽弘，伏兩軍於後。艾自引兵而來。此時諸葛瞻正欲搦戰，忽報鄧 艾自引兵到。瞻大怒，即引兵出，逕殺入魏陣中。鄧艾敗走。瞻隨後掩殺將來。忽然兩 下伏兵殺出，蜀兵大敗，退入綿竹。艾令圍之。於是魏兵一齊吶喊，將綿竹圍的鐵桶相 似。</p><p class=" stretch-last-line ">諸葛瞻在城中，見事勢已逼，乃令彭和齎書殺出，往東吳求救。和至東吳，見了吳 主孫休，呈上告急之書。吳主看罷，與群臣計議曰：「既蜀中危急，孤豈可坐視不救？</p></div> </div>