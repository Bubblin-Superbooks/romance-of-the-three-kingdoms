<div class="leaf "><div class="inner justify"><p class="no-indent  ">以賜左右。傕怒曰：「朝夕上飯，何又他求？」乃以腐肉朽糧與之，皆臭不可食。帝罵 曰：「逆賊直如此相欺！」侍中楊彪急奏曰：「傕性殘暴；事勢至此，陛下且忍之，不 可攖其鋒也。」帝乃低頭無語，淚盈袍袖。</p><p>忽左右報曰：「有一路軍馬，鎗刀映日，金鼓震天，前來救駕。」帝打聽是誰，乃 郭汜也。帝心轉憂。只聞塢外喊聲大起。原來李傕引兵出迎郭汜，鞭指郭汜而罵曰：「 我待你不薄，你如何謀害我？」汜曰：「你乃反賊，如何不殺你！」傕曰：「我保駕在 此，何為反賊？」汜曰：「此乃劫駕，何為保駕？」傕曰：「不須多言！我兩個各不許 用軍士，只自併輸贏。贏的便把皇帝取去罷了。」二人便就陣前廝殺。戰到十合，不分 勝負。只見楊彪拍馬而來，大叫：「二位將軍少歇，老夫特邀眾官，來與二位講和。」 傕、汜乃各自還營。</p></div> </div>