<div class="leaf "><div class="inner justify"><p class="no-indent  ">言天下不可一日無君，欲尊漢中王為帝。譙周曰：「近有祥風慶雲之瑞；成都西北角有 黃氣數十丈沖霄而起，帝星見於畢、胃、昴之分，煌煌如月：此正應漢中王當即帝位， 以繼漢統。更復何疑？」</p><p>於是孔明與許靖，引大小官僚上表，請漢中王即皇帝位。漢中王覽表，大驚曰：卿 等欲陷孤為不忠不義之人耶？」孔明奏曰：「非也：曹丕篡漢自立，主上乃漢室苗裔， 理合繼統以延漢祀。」漢中王勃然變色曰：「孤豈效逆賊所為！」拂袖而起，入於後宮 。眾官皆散。</p><p class=" stretch-last-line ">三日後，孔明又引眾官入朝，請漢中王出。眾皆拜伏於前。許靖奏曰：「今漢天子 已被曹丕所弒，主上不即帝位，興師討逆，不得為忠義也。今天下無不欲王上為君，孝 愍皇帝雪恨。若不從臣等所議，是失民望矣。」漢中王曰：「孤雖是景帝之孫，並未有</p></div> </div>