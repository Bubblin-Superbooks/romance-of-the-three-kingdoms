<div class="leaf "><div class="inner justify"><p>鍾繇次日登城看時，軍皆退了，只恐有計；令人哨探，果然遠去，方纔放心；縱令 軍民出城打柴取水，大開城門，放人出入。至第五日，人報馬超兵又到，軍民競奔入城 ，鍾繇仍復閉城堅守。</p><p>卻說鍾繇弟鍾進，守把西門。約近三更，城門裏一把火起。鍾進急來救時，城邊轉 過一人，舉刀縱馬大喝曰：「龐德在此！」鍾進措手不及，被龐德一刀斬於馬下，殺散 軍校，斬關斷鎖，放馬超韓遂軍馬入城。鍾繇從東門棄城而走。馬超，韓遂，得了城池 ，賞勞三軍。</p><p>鍾繇退守潼關，飛報曹操。操知失了長安，不敢復議南征，遂喚曹洪，徐晃分付： 「先帶一萬人馬，替鍾繇緊守潼關。如十日內失了關隘，皆斬。十日外，不干汝二人之 事。我統大軍隨後便至。」二人領了將令，星夜便行。曹仁諫曰：「洪性躁，誠恐誤事 。」操曰：「你與我押糧草，便隨後接應。」</p></div> </div>