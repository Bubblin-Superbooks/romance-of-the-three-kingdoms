<div class="leaf "><div class="inner justify"><p class="no-indent  ">練軍馬，收拾器械，將欲取川。操驚曰：「若劉備收川，則羽翼成矣。將何以圖之？」</p><p>言未畢，階下一人進言曰：「某有一計，使劉備，孫權不能相願；江南，西川皆歸 丞相。」正是：西川豪傑方遭戮，南國英雄又受殃。未知獻計者是誰，且看下文分解。</p><p>第五十八回：馬孟起興兵雪恨，曹阿瞞割鬚棄袍</p><p>卻說獻策之人，乃治書侍御史陳群，字長文。操問曰：「陳長文有何良策？」群曰 ：「今劉備，孫權結為辱齒，若劉備欲取西川，丞相可命上將提兵，會合淝之眾，逕取 江南，則孫權必求救於劉備。備意在西川，必無心救權；權無救則力乏兵衰，江東之地 ，必為丞相所得。若得江東，則荊州一鼓可平也。荊州既平，然後徐圖西川，天下定矣 。」操曰：「長文之言，正合吾意。」即時起大兵三十萬，逕下江南；令合淝張遼，準 備糧草，以為供給。</p></div> </div>