<div class="leaf "><div class="inner justify"><p>曹操回府，荀彧等一班謀士入見曰：「天子認劉備為叔，恐無益於明公。」操曰： 「彼既認為皇叔，吾以天子之詔令之，彼愈不敢不服矣。況吾留彼在許都，名雖近君， 實在吾掌握之內，吾何懼哉？吾所慮者，太尉楊彪係袁術親戚；倘與二袁為內應，為害 不淺。當即除之。」乃密使人誣告彪交通袁術，遂收彪下獄，命滿寵按治之。</p><p>時北海太守孔融在許都，因諫操曰：「楊公四世清德，豈可因袁氏而罪之乎？」操 曰：「此朝延意也。」融曰：「使成王殺召公，周公可得言不知耶？」操不得已，乃免 彪官，放歸田里。議郎趙彥憤操專橫，上疏劾操不奉帝旨、擅收大臣之罪。操大怒，即 收趙彥殺之。於是百官無不悚懼。謀士程昱說操曰：「今明公威名日盛，何不乘此時行 王霸之事？」操曰：「朝廷股肱尚多，未可輕動。吾當請天子田獵，以觀動靜。」</p><p class=" stretch-last-line ">於是揀選良馬，名鷹俊犬，弓矢俱備，先聚兵城外，操入請天子田獵。帝曰：「田</p></div> </div>