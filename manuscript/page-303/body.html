<div class="leaf "><div class="inner justify"><p class="no-indent  ">。哀生膠水侯劉憲。憲生祖邑侯劉舒。舒生祁陽侯劉誼。誼生原澤侯劉必。必生潁川侯 劉達。達生豐靈侯劉不疑。不疑生濟川侯劉惠。惠生東郡范令劉雄。雄生劉弘。弘不仕 劉備乃劉弘之子也。</p><p>帝排世譜，則玄德乃帝之叔也。帝大喜，請入偏殿敘叔姪之禮。帝暗思：「曹操弄 權，國事都不由朕主，今得此英雄之叔，朕有助矣！」遂拜玄德為左將軍宜城亭侯。設 宴款待畢，玄德謝恩出朝。自此人皆稱為劉皇叔。</p><p>曹操回府，荀彧等一班謀士入見曰：「天子認劉備為叔，恐無益於明公。」操曰： 「彼既認為皇叔，吾以天子之詔令之，彼愈不敢不服矣。況吾留彼在許都，名雖近君， 實在吾掌握之內，吾何懼哉？吾所慮者，太尉楊彪係袁術親戚；倘與二袁為內應，為害 不淺。當即除之。」乃密使人誣告彪交通袁術，遂收彪下獄，命滿寵按治之。</p></div> </div>