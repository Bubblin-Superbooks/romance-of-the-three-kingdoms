<div class="leaf "><div class="inner justify"><p>操次日又請玄德。正飲間，人報滿寵去探聽袁紹而回。操召入問之。寵曰：「公孫 瓚已被袁紹破了。」玄德急問曰：「願聞其詳。」</p><p class=" stretch-last-line ">寵曰：「瓚與紹戰不利，築城圍圈，圈上建樓高十丈，名曰易京樓；積粟三十萬以 自守，戰士出入不息。或有被紹圍者，眾請救之。瓚曰：『若救一人，後之戰者只望人 救，不肯死戰矣。』遂不肯救。因此袁紹兵來，多有降之者。瓚勢孤，使人持書赴許都 求救，不意中途為紹軍所獲。瓚又遺書張燕，暗約舉火為號，裏應外合。下書人又被袁 紹擒住，卻來城外放火誘敵。瓚自出戰，伏兵四起，軍馬折其大半。退守城中，被袁紹 穿地直入瓚所居之樓下，放起火來。瓚無路走，先殺妻子，然後自縊，全家都被火焚了 。今袁紹得了瓚軍，聲聲甚盛。紹弟袁術在淮南驕奢過度，不恤軍民，眾皆背反。術使 人歸帝號於袁紹。紹欲取玉璽。術約親自送至。見今棄淮南欲歸河北。若二人協力，急</p></div> </div>