<div class="leaf "><div class="inner justify"><p class="no-indent  ">喜；回到寨中，乃與陳泰計議曰：「此城山勢高阜，必然水少，須出城取水；若斷其上 流，蜀兵皆渴死矣。」</p><p>遂令軍士掘土堰斷上流。城中果然無水。李歆引兵出城取水，雍州兵圍困甚急。歆 死戰不能出，只得退入城去。句安城中亦無水，乃會了李歆，引兵出城，併在一處；大 戰良久，又敗入城去。軍士沽渴。安與歆曰：「姜都督之兵，至今未到，不知何故。」 歆曰：「我當捨命，殺出求救。」遂引數十騎，開了城門，殺將出來。雍州兵四面圍合 ，歆奮死衝突，方纔得脫；只落得獨自一人，身帶重傷，餘皆死於亂軍之中。是夜北風 大起，陰雲布合，天降大雪；因此，城內蜀兵分糧化雪而食。</p><p class=" stretch-last-line ">卻說李歆殺出重圍，從西山小路行了兩日，正迎著姜維人馬。歆下馬伏地告曰：「 麴山二城，皆被魏兵圍困，絕了水道。幸得天降大雪，因此化雪度日。甚是危急。」維</p></div> </div>