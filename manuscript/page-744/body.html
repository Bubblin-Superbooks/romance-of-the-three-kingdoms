<div class="leaf "><div class="inner justify"><p class="no-indent  ">為犄角之勢。某願以精兵三千，徑取彝陵，都督然後可取南郡。」</p><p>瑜服其論，先教甘寧引三千兵攻打彝陵。早有細作報知曹仁，仁與陳矯商議。矯曰 ：「彝陵有失，南郡亦不可守矣。宜速救之。」仁遂令曹純與牛金暗地引兵救曹洪。曹 純先使人報知曹洪，令洪出城誘敵。甘寧引兵至彝陵，洪出與甘寧交鋒。戰有二十餘合 ，洪敗走。寧奪了彝陵。至黃昏時，曹純，牛金兵到，兩下相合，圍了彝陵。</p><p>探馬飛報周瑜，說甘寧困於彝陵城中，瑜大驚。程普曰：「可急分兵救之。」瑜曰 ：「此地正當衝要之處，若分兵去救，倘曹仁引兵來襲，奈何？」呂蒙曰：「甘興霸乃 江東大將，豈可不救？」瑜曰：「吾欲自往救之；但留何人在此，代當吾任？」蒙曰： 「留凌公續當之。蒙為前驅，都督斷後；不須十日，必奏凱歌。」瑜曰：「未知凌公續 肯暫代吾任否？」凌統曰：「若十日為期，可當之；十日之外，不勝其任矣。」</p></div> </div>