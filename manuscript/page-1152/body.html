<div class="leaf "><div class="inner justify"><p class="no-indent  ">故草此詔，威逼獻帝降之；帝只得聽從，故下詔即封曹丕為魏王、丞相冀州牧。丕即日 登位，受大小官僚拜舞起居。</p><p>正宴會慶賀間，忽報鄢陵侯曹彰，自長安領十萬大軍來到。丕大驚，遂問群臣曰： 「黃鬚小弟，平日性剛，深通武藝。今提兵遠來，必與孤爭王位也。如之奈何？」忽階 下一人應聲出曰：「臣請往見鄢陵侯，以片言折之。」眾皆曰：「非大夫莫能解此禍也 。」正是：試看曹氏丕彰事，幾作袁家譚尚爭。未知此人是誰，且看下文分解。</p><p>第七十九回：兄逼弟曹植賦詩，姪陷叔劉封伏法</p><p class=" stretch-last-line ">卻說曹丕聞曹彰提兵而來，驚問眾官；一人挺身而出，願往折服之。眾視其人，乃 諫議大夫賈逵也。曹丕大喜，即命賈逵前往。逵領命出城，迎見曹彰。彰問曰：「先王 璽綬安在？」逵正色而言曰：「家有長子，國有儲君，先王璽綬，非君侯之所宜問也。</p></div> </div>