<div class="leaf "><div class="inner justify"><p class="no-indent  ">名正言順，大事可圖。」卓大喜，遂上表。其略曰：　　竊聞天下所以亂逆不止者，皆 由黃門常侍張讓等侮慢天常之故。臣聞揚湯止沸，不如去薪；潰癰雖痛，勝於養毒。臣 敢鳴鐘鼓入洛陽，請除讓等。社稷幸甚！天下幸甚！</p><p>何進得表，出示大臣。侍御史鄭泰諫曰：「董卓乃豺狼也，引入京城，必食人矣。 」進曰：「汝多疑，不足謀大事。」盧植亦諫曰：「植素知董卓為人，面善心狠；一入 禁庭，必生禍患。不如止之勿來，免致生亂。」</p><p class=" stretch-last-line ">進不聽，鄭泰、盧植皆棄官而去。朝廷大臣，去者大半。進使人迎董卓於澠池，卓 按兵不動。張讓等知外兵到，共議曰：「此何進之謀也；我等不先下手，皆滅族矣。」 乃先伏刀斧手五十人於長樂宮嘉德門內，入告何太后曰：「今大將軍矯詔召外兵至京師 ，欲滅臣等，望娘娘垂憐賜救。」太后曰：「汝等可詣大將軍府謝罪。」讓曰：「若到</p></div> </div>