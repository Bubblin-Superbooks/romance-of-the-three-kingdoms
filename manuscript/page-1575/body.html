<div class="leaf "><div class="inner justify"><p>卻說公孫淵乃遼東公孫度之孫，公孫康之子也。建安十二年，曹操追袁尚，未到遼 東，康斬尚首級獻操，操封康為襄平侯，後康死，有二子：長曰晃，次曰淵，一皆幼； 康弟公孫恭繼職。曹丕時封恭為車騎將軍襄平侯。太和二年，淵長大，文武兼備，性剛 好鬥，奪其叔公孫恭之位，曹叡封淵為揚烈將軍遼東太守。後孫權遺張彌、許宴齎金寶 珍玉赴遼東，封淵為燕王。淵懼中原，乃斬張、許二人，送首與曹叡。叡封淵為大司馬 樂浪公。淵心不足，與眾商議，自號為燕王，改元紹漢元年。副將賈範諫曰：「中原待 主公以上公之爵，不為卑賤；今若背反，實為不順。更兼司馬懿善能用兵，西蜀諸葛武 侯且不能取勝，何況主公呼？」</p><p class=" stretch-last-line ">淵大怒，叱左右縳賈範，將斬之。參軍倫直諫曰：「賈範之言是也。聖人云：『國 家將亡，必有妖孽。』今國中屢見怪異之事。近有犬戴巾幘，身披紅衣，上屋作人行。</p></div> </div>