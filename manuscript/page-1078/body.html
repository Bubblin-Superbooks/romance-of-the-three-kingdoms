<div class="leaf "><div class="inner justify"><p>操欲試曹丕，曹植之才幹。一日，令各出鄴城門；卻密使人分付門吏，令勿放出。 曹丕先至。門吏阻之，丕只得退回。植聞知，問於脩。脩曰：「君奉王命而出，如有阻 當者，竟斬之可也。」植然其言。及至門，門吏阻住。植叱曰：「吾奉王命，誰敢阻當 ！」立斬之。於是曹操以植為能。後有人告操曰：「此乃楊脩之所教也。」操大怒，因 此亦不喜植。</p><p>修又嘗為曹植作答教十餘條。但操有問，植即依條答之。操每以軍國之事問植，植 對答如流，操心中甚疑。後曹丕暗買植左右，偷答教來告操。操見了大怒曰：「匹夫安 敢欺我耶！」此時已有殺脩之心。今乃借惑亂軍心之罪殺之。修死年三十四歲。後人有 詩嘆曰：聰明楊德祖，世代繼簪纓。筆下龍蛇走，胸中錦繡成。閒談驚四座，捷對冠群 英。身死因才誤，非關欲退兵。</p><p class=" stretch-last-line ">曹操既殺楊脩，佯怒夏侯惇，亦欲斬之。眾官告免。操乃叱退夏侯惇，下令來日進</p></div> </div>