<div class="leaf "><div class="inner justify"><p class="no-indent  ">是魏兵旗號。維大驚曰：「中鄧艾之計矣！」遂傳令教夏侯霸、張翼各棄狄道而退。於 是蜀兵皆退歸漢中。維自斷後，只聽得背後鼓聲不絕。維退入劍閣之時，方知火鼓二十 餘處，皆虛設也。維收兵退屯於鍾提。</p><p>且說後主因姜維有洮西之功，降詔封維為大將軍。維受了職，上表謝恩畢，再議出 師伐魏之策。</p><p>正是：成功不必添蛇足，討賊猶思奮虎威。</p><p>未知此番北伐如何，且看下文分解。</p><p>第一一一回：鄧士載智敗姜伯約，諸葛誕義討司馬昭</p><p class=" stretch-last-line ">卻說姜維退兵屯於鍾堤，魏兵屯於狄道城外。王經迎接陳泰、鄧艾入城，拜謝解圍 之事，設宴相待，大賞三軍。泰將鄧艾之功，申奏魏主曹髦。髦封艾為安西將軍，假節 領護東羌校尉，同陳泰屯兵於雍、涼等處。鄧艾上表謝恩畢，陳泰設宴與鄧艾拜賀曰：</p></div> </div>