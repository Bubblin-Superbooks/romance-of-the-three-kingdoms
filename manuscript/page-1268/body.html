<div class="leaf "><div class="inner justify"><p class="no-indent  ">安能制諸將乎？」叱武士推出斬之。刀斧手擁孫韶出轅門之外，立起皂旗。韶部將飛報 孫權。權聽知，急上馬來救。武士恰待行刑，孫權早到，喝散刀斧手，救了孫韶，韶哭 奏曰：「臣往年在廣陵，深知地理；不就那裏與曹丕廝殺，直待他下了長江，東吳指日 休矣！」</p><p class=" stretch-last-line ">權逕入營來。徐盛迎接入帳，奏曰：「大王命臣為都督，提兵拒魏；今揚威將軍孫 韶，不遵軍法，違令當斬，大王何故赦之？」權曰：「韶倚血氣之壯，誤犯軍法，萬希 寬恕。」盛曰：「法非臣所立，亦非大王所立，乃國家之典刑也。若以親而免之，何以 令眾乎？」權曰：「韶犯法本應任將軍處治；奈此子雖本姓俞氏，然孤兄甚愛之，賜姓 孫。於孤頗有勞績，今若殺之，負兄義矣。」盛曰：「且看大王之面，寄下死罪。」 權令孫韶拜謝。韶不肯拜，厲聲而言曰：「據吾之見，只是引軍破曹丕！便死也不服你</p></div> </div>