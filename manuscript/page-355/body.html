<div class="leaf "><div class="inner justify"><p class="no-indent  ">。如早晚有召，只用一服毒藥，必然死矣，何必舉刀兵乎？」承曰：「若得如此，救漢 朝社稷者，皆賴君也！」</p><p>時吉平辭歸。承心中暗喜，步入後堂，忽見家奴秦慶童同侍妾雲英在暗處私語。承 大怒，喚左右捉下，欲殺之。夫人勸免其死，各人仗四十，將慶童鎖於冷房。慶童懷恨 ，夤夜將鐵鎖扭斷，跳墻而出，逕入曹操府中，告有機密事。操喚入密室問之。慶童云 ：「王子服，吳子蘭，种輯，吳碩，馬騰五人在家主府中商議機密，必然是謀丞相。家 主將出白絹一段，不知寫著甚的。近日吉平咬指為誓，我也曾見。」</p><p class=" stretch-last-line ">曹操藏匿慶童於府中，董承只道逃往他方向去了，也不追尋。次日，曹操詐患頭風 ，召吉平用藥。平自思曰：「此賊合休！」暗藏毒藥入府。操臥於床上，令平下藥。平 曰：「此病可一服即愈。」教取藥罐，當面煎之。藥已半乾，平已暗下毒藥，親自送上</p></div> </div>