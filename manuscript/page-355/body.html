<div class="leaf "><div class="inner justify"><p class="no-indent  ">殺來。曹操盡起許昌兵馬，分頭迎敵，城中空虛。若聚五家僮僕，可得千餘人。乘今夜 府中大宴，慶賞元宵，將府圍住，突入殺之。不可失此機會！」</p><p>承大喜，隨即喚家奴各人收拾兵器，自己披挂綽鎗上馬，約會都在內門前相會，同 時進兵。夜至二鼓，眾兵皆到。董承手提寶劍，徒步直入，見操設宴後堂，大叫：「操 賊休走！」一劍剁去，隨手而倒。霎時覺來，乃南柯一夢，口中猶罵操賊不止。吉平向 前叫曰：「汝欲害曹公乎？」承驚懼不能答。吉平曰：「國舅休慌。某雖醫人，未嘗忘 漢。某連日見國舅嗟歎，不敢動問。恰纔夢中之言，已見真情。幸勿相瞞。倘有用某之 處，雖滅九族，亦無後悔。」承掩面而哭曰：「只恐汝非真心！」</p><p class=" stretch-last-line ">平遂咬下一指為誓。承乃取出衣帶詔，令平視之；且曰：「今之謀望不成者，乃劉</p></div> </div>