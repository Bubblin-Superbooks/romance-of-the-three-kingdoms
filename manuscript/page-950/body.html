<div class="leaf "><div class="inner justify"><p class="no-indent  ">為首的是楊阜。超切齒而恨，拍馬挺槍刺之。阜兄弟七人，一齊來助戰。馬岱，龐德， 敵住後軍。阜等七人，皆被馬超殺死。阜身中五槍，猶然死戰。後面夏侯淵大軍趕來， 馬超遂走。只有龐德，馬岱六七騎後隨而去。</p><p>夏侯淵自行安撫西諸州人民，令姜敘等各各分守，用車載楊阜赴許都，見曹操。操 封阜為關內侯。阜辭曰：「阜無捍難之功，又無死難之節，於法當誅，何顏受職？」操 嘉之，卒與之爵。</p><p>卻說馬超與龐德，馬岱商議，逕往漢中投張魯。張魯大喜，以為得馬超，則西可吞 益州，東可以拒曹操，乃商議欲以女招超為婿。大將楊柏諫曰：「馬超妻子遭慘禍，皆 超之貽害也。主公豈可以女與之？」魯從其言，遂罷招婿之議。或以楊柏之言，告知馬 超。超大怒，有殺楊柏之意。楊柏知之，與兄楊松商議，亦圖馬超之心。</p><p class=" stretch-last-line ">正值劉璋遣使求救於張魯，魯不從。忽報劉璋又遣黃權到。權先來見楊松，說：「</p></div> </div>