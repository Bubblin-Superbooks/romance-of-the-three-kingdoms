<div class="leaf "><div class="inner justify"><p>第三十七回：司馬徽再薦名士，劉玄德三顧草廬</p><p>卻說徐庶趲程赴許昌，曹操知徐庶已到，遂命荀彧、程昱等一班謀士往迎之。庶入 相府拜見曹操。操曰：「公乃高明之士，何故屈身而事劉備乎？」庶曰：「某幼逃難， 流落江湖，偶至新野，遂與玄德交厚。老母在堂，幸蒙顧念，不勝愧感。」操曰：「公 今至此，正可晨昏侍奉令堂，吾亦得聽清誨矣。」</p><p class=" stretch-last-line ">庶拜謝而出。急往見其母，泣拜於堂下。母大驚曰：「汝何故至此？」庶曰：「近 於新野事劉豫州，因得母書，故星夜至此。」徐母勃然大怒，拍案罵曰：「辱子飄蕩江 湖數年，吾以為汝學業有進，何其反不如初也！汝既讀書，須知忠孝不能兩全。豈不識 曹操欺君罔上之賊？劉玄德仁義布於四海，況又漢室之冑，汝既事之，得其主矣。今憑 一紙偽書，更不詳察，遂棄明投暗，自取惡名，真愚夫也！吾有何面目與汝相見！汝玷</p></div> </div>