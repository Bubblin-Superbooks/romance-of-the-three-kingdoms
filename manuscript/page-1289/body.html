<div class="leaf "><div class="inner justify"><p>卻說孔明放了孟獲，眾將上帳問曰；「孟獲乃南蠻渠魁，今幸被擒，南方便定；丞 相何故放之？」孔明笑曰：「吾擒此人，如囊中取物耳。直須降伏其心，自然平矣。」 諸將聞言，皆未有信。</p><p class=" stretch-last-line ">當日孟獲行至瀘水，正遇手下敗殘的蠻兵，皆來尋探，兵見了孟獲，且驚且喜，拜 問曰：「大王如何能夠回來？」獲曰：「蜀人監我在帳中，被我殺死十餘人，乘夜黑而 走。正行間，逢著一哨馬軍，亦被我殺之，奪了此馬；因此得脫。」眾皆大喜，擁孟獲 渡了瀘水，下住寨柵，會集各洞酋長，陸續招聚原放回的蠻兵，約有十餘萬騎。此時董 荼那、阿會喃已在洞中。孟獲使人去請，二人懼怕，只得也引洞兵來。獲傳令曰：「吾 己知諸葛亮之計矣，不可與戰，戰則中他詭計。彼川兵遠來勞苦，況即日天炎，彼兵豈 能久住？吾等有此瀘水之險，將船筏盡拘在南岸一帶，皆築土城，深溝高壘，看諸葛亮</p></div> </div>