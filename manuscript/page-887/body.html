<div class="leaf "><div class="inner justify"><p class="no-indent  ">有去路，而無回路矣。倘能斬張松於市，絕劉備之約，則蜀中老幼幸甚，主公之基業亦 幸甚！」</p><p>劉璋看畢，大怒曰：「吾與仁人相會，如親芝蘭，如何數侮於吾耶！」王累大叫一 聲，自割斷其索，撞死於地。後人有詩歎曰：倒挂城門捧諫章，拚將一死報劉璋。黃權 折齒終降備，矢節何如王累剛！</p><p>劉璋將三萬人馬往涪城來。後軍裝載資糧錢帛一千餘輛，來接玄德。</p><p>卻說玄德前軍已到塾沮，所到之處，一者是西川供給；二者是玄德號令嚴明，如有 妄取百姓一物者斬；於是所到之處，秋毫無犯。百姓扶老攜幼，滿路瞻觀，焚香禮拜。 玄德皆用好言安慰。</p><p class=" stretch-last-line ">卻說法正密謂龐統曰：「近張松有密書到此，言於涪城相會劉璋，便可圖之。機會
切不可失。」統曰：「此意且勿言。待二劉相見，乘便圖之。若預走洩，於中有變。」
</p></div> </div>