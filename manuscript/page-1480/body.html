<div class="leaf "><div class="inner justify"><p class="no-indent  ">那裡分東西南北？三將不能相顧，只管亂撞，但見愁雲漠漠，慘霧濛濛。喊聲起處，魏 軍一個個皆被縛了，送到中軍。</p><p>孔明坐於帳中，左右將張虎、戴凌、樂琳拼九十個軍，皆縛在帳下。孔明笑曰：「 吾縱然捉得汝等，何足為奇！吾放汝等回見司馬懿，教他再讀兵書，重觀戰策，那時來 決雌雄，未為遲也。汝等性命既饒，當留下軍器戰馬。」遂將眾人衣甲脫了，以墨塗面 ，步行出陣。司馬懿見之大怒，回顧諸將曰：「如此挫敗銳氣，有何面目回見中原大臣 耶！」即指揮三軍，奮死掠陣。懿自拔劍在手，引百餘驍將，摧督衝殺。</p><p class=" stretch-last-line ">兩軍恰纔相會，忽然陣後鼓角齊鳴，喊聲大震，一彪軍從西南上殺來：乃關興也。 懿分後軍當之，復摧軍向前廝殺。忽然魏兵大亂。原來姜維引一彪軍悄地殺來。蜀兵三 路夾攻，懿大驚，急忙退軍。蜀兵周圍殺到，懿引三軍望南死命衝出。魏兵十傷六七。</p></div> </div>