<div class="leaf "><div class="inner justify"><p>卻說曹真、司馬懿二人，在後監督軍馬，令一軍往陳倉古道探視，回報說蜀兵不來 。又行旬日，後面伏兵皆回，說蜀兵全無音耗。真曰：「連綿秋雨，棧道斷絕，蜀人豈 知吾等退兵耶？」懿曰：「蜀兵隨後出矣。」真曰：「何以知之？」懿曰：「連日晴明 ，蜀兵不趕，料吾有伏兵也，故縱吾兵遠去；待我兵過盡，他卻奪祁山矣。」</p><p>曹真不信。懿曰：「子丹如何不信？吾料孔明必從兩谷而來。吾與子丹各守一谷口 ，十日為期。若無蜀兵來，我面塗紅粉，身穿女衣，來營中伏罪。」真曰：「若有蜀兵 來，我願將天子所賜玉帶一條、御馬一匹與你。」即兵分兩路：真引兵屯於祈山之西， 斜谷口；懿引軍屯於祈山之東，箕谷口。</p><p class=" stretch-last-line ">各下寨已畢。懿先引一枝兵伏於山谷中；其餘軍馬，各於要路安營。懿更換衣裝，</p></div> </div>