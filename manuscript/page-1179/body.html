<div class="leaf "><div class="inner justify"><p>先主見孔明苦諫，心中稍回。忽報張飛到來，先主急召入。飛至演武廳拜伏於地， 抱先主足而哭。先主亦哭。飛曰：「陛下今日為君，早忘了桃園之誓！二兄之讎，如何 不報？」先主曰：「多官諫阻，未敢輕舉。」飛曰：「他人豈知昔日之盟？若陛下不去 ，臣捨此軀與二兄報讎！若不能報時，臣寧死不見陛下也！」先主曰：「朕與卿同往。 卿提本部兵，自閬州而出；朕統精兵會於江州。共伐東吳，以雪此恨。」飛臨行，先主 囑曰：「朕素知卿酒後暴怒，鞭撻健兒，而復令在左右：此取禍之道也。今後務宜寬容 ，不可如前。」飛拜辭而去。</p><p class=" stretch-last-line ">次日，先生整兵要行。學士秦宓奏曰：「陛下捨萬乘之軀，而徇小義，古人所不取 也：願陛下思之。」先主曰：「雲長與朕，猶一體也。大義尚在，豈可忘耶？」宓伏地 不起曰：「陛下不從臣言，誠恐有失。」先主大怒曰：「朕欲興兵，爾何出此不利之言</p></div> </div>