<div class="leaf "><div class="inner justify"><p class="no-indent  ">丕謂群臣曰：「舜、禹之事，朕知之矣！」群臣皆呼萬歲。後人觀此受禪臺，有詩歎曰 ：兩漢經營事頗難，一朝失卻舊江山。黃初欲學唐虞事，司馬將來作樣看。</p><p>百官請曹丕答謝天地。丕方下拜，忽然臺前捲起一陣怪風，飛砂走石，急如驟雨， 對面不見；臺上火燭，盡皆吹滅。丕驚倒於臺上，百官急救下臺，半晌方醒。侍臣扶入 宮中，數日不能設朝。後病稍可，方出殿受群臣朝賀。封華歆為司徒，王朗為司空。大 小官僚，一一陞賞。丕疾未痊，疑許昌宮室多妖，乃自許昌幸洛陽，大建宮室。</p><p class=" stretch-last-line ">早有人到成都，報說曹丕自立為大魏皇帝，於洛陽蓋造宮殿；且傳言漢帝已遇害。 漢中王聞知，痛哭終日，下令百官挂孝，遙望設祭，上尊諡曰「孝愍皇帝」。玄德因此 憂慮，致染成疾，不能理事，政務皆託與孔明。孔明與太傅許靖、光祿大夫譙周商議，</p></div> </div>