<div class="leaf "><div class="inner justify"><p>操次日自引兵為前隊；見山勢險惡，林木叢雜，不知路徑，恐有伏兵，即引軍回寨 ，謂許褚，徐晃二將曰：「吾若知此處如此險惡，必不起兵來。」許褚曰：「兵已至此 ，主公不可憚勞。」次日操上馬，只帶許褚，徐晃二人，來看張衛寨柵。三匹馬轉過山 坡，早望見張衛寨柵。操揚鞭遙指，謂二將曰：「如此堅固，急切難下！」</p><p class=" stretch-last-line ">言未已，背後一聲喊起，箭如雨發。楊昂，楊任分兩路殺來。操大驚。許褚大呼曰 ：「吾當敵賊！徐公明善保主公！」說罷，提刀縱馬向前，力敵二將。楊昂，楊任不能 當許褚之勇，回馬退去，其餘不敢向前。徐晃保著曹操奔過山坡，前面又一軍到；看時 ，卻是夏侯淵，張郃二將，聽得喊聲，故引軍殺來接應。於是殺退楊昂，楊任，救得曹 操回寨。操重賞四將。自此兩邊相拒，五十餘日，只不交戰。曹操傳令退軍。賈詡曰：</p></div> </div>