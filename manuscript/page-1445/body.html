<div class="leaf "><div class="inner justify"><p class="no-indent  ">。命諸葛瑾長子諸葛恪為太子左輔，張昭次子張休為太子右弼。</p><p>恪字元遜，身長七尺，極聰明，善應對。權甚愛之。年六歲時，值東吳緣筵會，恪 隨父在座。權見諸葛謹面長，乃令人牽一驢來，用粉筆書其面曰：諸葛子瑜。眾皆大笑 。恪趨至前，取粉筆書二字於其下曰：「諸葛子謹之驢。」滿座之人，無不驚訝。權大 喜，遂將驢賜之。</p><p>又一日大晏官僚，權命恪把盞。巡至張昭面前，昭不飲曰：「此非養老之禮也。」 權謂恪曰：「汝能強子布飲乎？」恪領命，乃謂昭曰：「昔姜尚父年九十，秉旄仗鉞， 未嘗言老。今臨陣之日，先生在後；飲酒之日，先生在前；何謂不養老也？」張昭無言 可答，只得強飲。權因此愛之，故命撫太子。張昭左佐吳王，位列三公之上，故以其子 張休為太子右弼。又以顧雍為丞相，陸遜為上將軍，輔太子守武昌。</p></div> </div>