<div class="leaf "><div class="inner justify"><p>司徒王允歸到府中，尋思今日席間之事，坐不安席。至夜深月明，策杖步入後園， 立於荼蘼架側，仰天垂淚。忽聞有人在牡丹亭畔，長吁短歎。允潛步窺之，乃府中歌伎 貂蟬也。其女自幼選入府中，教以歌舞，年方二八，色伎俱佳，允以親女待之。是夜允 聽良久，喝曰：「賤人將有私情耶？」貂蟬驚跪答曰：「賤妾安敢有私！」允曰：「無 私，何夜深長歎？」蟬曰：「容妾伸肺腑之言。」允曰：「汝勿隱匿，當實告我。」蟬 曰：「妾蒙大人恩養，訓習歌舞，優禮相待，妾雖粉身碎骨，莫報萬一。近見大人兩眉 愁鎖，必有國家大事，又不敢問。今晚又見行坐不安，因此長歎﹔不想為大人窺見。倘 有用妾之處，萬死不辭。」允以杖擊地曰：「誰想漢天下卻在汝手中耶！隨我到畫閣中 來。」</p><p class=" stretch-last-line ">貂蟬跟允到閣中，允盡叱出婢妾，納貂蟬於坐，叩頭便拜。貂蟬驚伏於地曰：「大</p></div> </div>