<div class="leaf "><div class="inner justify"><p class="no-indent  ">，卓笑曰：「原來如此。」命呂布於筵上揪司空張溫下堂。百官失色。不多時，待從將 一紅盤，托張溫頭入獻。百官魂不附體。卓笑曰：「諸公勿驚。張溫結連袁術，欲圖害 我。因使人寄書來，錯下在吾兒奉先處，故斬之。公等無故，不必驚畏。」眾官唯唯而 散。</p><p class=" stretch-last-line ">司徒王允歸到府中，尋思今日席間之事，坐不安席。至夜深月明，策杖步入後園， 立於荼蘼架側，仰天垂淚。忽聞有人在牡丹亭畔，長吁短歎。允潛步窺之，乃府中歌伎 貂蟬也。其女自幼選入府中，教以歌舞，年方二八，色伎俱佳，允以親女待之。是夜允 聽良久，喝曰：「賤人將有私情耶？」貂蟬驚跪答曰：「賤妾安敢有私！」允曰：「無 私，何夜深長歎？」蟬曰：「容妾伸肺腑之言。」允曰：「汝勿隱匿，當實告我。」蟬 曰：「妾蒙大人恩養，訓習歌舞，優禮相待，妾雖粉身碎骨，莫報萬一。近見大人兩眉</p></div> </div>