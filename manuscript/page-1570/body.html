<div class="leaf "><div class="inner justify"><p class="no-indent  ">，建蓋官殿;又於洛陽造朝陽殿、太極殿、築總章觀：俱高十丈;又立崇華殿、青霄閣、 鳳凰樓、九龍池，命博士馬鈞監造，極其華麗：雕梁華棟，碧瓦金磚，光輝耀日。選天 下巧匠三萬餘人，民夫三十餘萬，不分晝夜而造。民力疲困，怨聲不絕。</p><p>叡又降旨起土木於芳林園，使公卿皆負土樹木於其中。司徒董尋上表切諫曰：伏 自建安以來，野戰死亡，或門殫戶盡;雖有存者，遺孤老弱：若今宮室狹小，欲廣大之 ，猶宜隨時，不妨農務，況作無益之物乎？陛下既尊群臣，顯以冠冕，被以文繡，載以 華輿，所以異於小人也，今又使負木擔土，沾體塗足，毀國之光，以崇無益：其無謂也 。孔子云：『君使臣以禮，臣事君以忠。』無忠無禮，國何以立？臣知言出必死;而自 比於牛之一毛，生既無益，死亦無損。秉筆流涕，心與世辭。臣有八子，臣死之後，累 陛下矣。不勝戰慄待命之至！</p></div> </div>