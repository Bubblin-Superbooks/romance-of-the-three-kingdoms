<div class="leaf "><div class="inner justify"><p class="no-indent  ">心，欲斬淵首，獻城歸降。淵聞之，甚是驚憂，慌令相國王建、御史大夫柳甫，往魏寨 請降。二人自城上繫下，來告司馬懿曰：「請太尉退二十里，我君臣自來投降。」懿大 怒曰：「公孫淵何不自來？殊為無理！」叱武士推出斬之，將首級付與從人。</p><p class=" stretch-last-line ">從人回報，公孫淵大驚，又遣侍中衛演來到魏營。司馬懿升帳，聚眾將立於兩邊。 演膝行而進，跪於帳下，告曰：「願太尉息雷霆之怒。剋日先送世子公孫修為質當。然 後君臣自縳來降。」懿曰：「軍事大要有五：『能戰當戰，不能戰當守，不能守當走， 不能走當降，不能降當死耳』何必送子為質當？」叱衛演回報公孫淵。演抱頭鼠竄而去 ，歸告公孫淵。淵大驚，乃與子公孫修密議停當，選下一千人馬，當夜二更時分，開了 南門，往東南而走。淵見無人，中暗喜。行不到十里，忽聽得山上一聲砲響，鼓角齊鳴</p></div> </div>