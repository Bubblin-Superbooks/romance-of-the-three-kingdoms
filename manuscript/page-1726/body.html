<div class="leaf "><div class="inner justify"><p class="no-indent  ">可宣武侯之子商議退兵之策。」原來武侯之子諸葛瞻，字思遠。其母黃氏，即黃承彥之 女也。母貌甚陋，而有奇才：上通天文，下察地理；凡韜略遁甲諸書，無所不曉。武侯 在南陽時，聞其賢，求以為室。武侯之學，夫人多所贊助焉。及武侯死後，夫人尋逝， 臨終遺教，惟以忠孝勉其子瞻。瞻自幼聰明，尚後主女為駙馬都尉。後襲父武鄉侯之爵 。景耀四年，遷行軍護衛將軍。時為黃皓用事，故託病不出。</p><p>當下後主從卻正之言，即時連發三詔，召瞻至殿下。後主泣訴曰：「鄧艾兵已屯涪 城，成都危矣。卿看先君之面，救朕之命！」瞻亦泣奏曰：「臣父子蒙先帝厚恩，陛下 殊遇，雖肝腦塗地，不能補報。願陛下盡發成都之兵，與臣領去決一死戰。」</p><p class=" stretch-last-line ">後主即撥成都兵將七萬與瞻。瞻辭了後主，整頓軍馬，聚集諸將問曰：「誰敢為先</p></div> </div>