<div class="leaf "><div class="inner justify"><p class="no-indent  ">，以順討逆，無不克捷。陛下善保龍體，以社稷為重。」帝乃封操領司隸校尉，假節鉞 ，錄尚書事。</p><p>卻說李傕，郭汜知操遠來，議欲速戰。賈詡諫曰：「不可。操兵精將勇，不如降之 ，求免本身之罪。」傕怒曰：「你敢滅吾銳氣！拔劍欲斬詡，眾將勸免。是夜賈詡單馬 走回鄉里去了。</p><p>次日，李傕軍馬來迎操兵。操先令許褚，曹仁，典韋，領三百鐵騎，於傕陣中衝突 三遭，方纔布陣。陣圓處，李傕姪李暹、李別出馬陣前，未及開言，許褚飛馬過去，一 刀先斬李暹。李別吃了一驚，倒撞下馬，褚亦斬之，雙挽人頭回陣。曹操撫許褚之背曰 ：「子真吾之樊噲也！」隨令夏侯惇領兵左出，曹仁領兵右出，操自領中軍衝陣。鼓響 一聲，三軍齊進。賊兵抵敵不住，大敗而走。操親掣寶劍押陣，率眾連夜追殺，剿戮極 多，降者不計其數。傕、汜望西逃命，忙忙似喪家之狗；自知無處容身，只得往山中落 草去了。</p></div> </div>