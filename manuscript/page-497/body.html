<div class="leaf "><div class="inner justify"><p class="no-indent  ">平北將軍。下令將袁譚首級號令，敢有哭者斬。頭挂北門外。一人布冠衰衣，哭於頭下 。左右拏來見操。操問之，乃青州別駕王修也，因諫袁譚被逐，今知譚死，故來哭之。</p><p>操曰：「汝知吾令否？」修曰：「知之。」操曰：「汝不怕死耶？」修曰：「我生 受其祿，令亡而不哭，非義也。畏死忘義，何以立世乎！若得收葬譚屍，受戮無恨。」 操曰：「河北義士，何其如此之多也！可惜袁氏不能用！若能用，則吾安敢正眼覷此地 哉？」遂命收葬譚屍，禮修為上賓，以為司金中郎將；因問之曰：「今袁尚已投袁熙， 取之當用何策？」修不答。操曰：「忠臣也。」問郭嘉，嘉曰：「可使袁氏降將焦觸、 張南等自攻之。」操用其言，隨差焦觸、張南、呂曠、呂翔、馬延、張顗，各引本部兵 ，分三路進攻幽州；一面使李典、樂進會合張燕，打并州，攻高幹。</p></div> </div>