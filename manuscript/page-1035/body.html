<div class="leaf "><div class="inner justify"><p class="no-indent  ">家去。」飛曰：「這條路取瓦口關遠近若何﹖」百姓曰：「從梓潼山小路，卻是瓦口關 背後。」</p><p>飛大喜，帶百姓入寨中，與了酒食，分付魏延引兵扣關攻打，「我親自引輕騎出梓 潼山攻關後。」便令百姓引路，選輕騎五百，從小路而進。</p><p>卻說張郃為救軍不到，心中正悶。人報：「魏延在關下攻打。張郃披挂上馬，卻待 下山，忽報：「關後四五路火起，不知何處兵來。」郃自領兵來迎。旗開處，早見張飛 。郃大驚，急往小路而走，馬不堪行。後面張飛追趕甚急，郃棄馬上山，尋逕而逃，方 得走脫。隨行只有十餘人，步行入南鄭，見曹洪。</p><p class=" stretch-last-line ">洪見張郃只剩十餘人，大怒曰：「吾教汝休去，汝取下文狀要去；今日折盡大兵， 尚不自死，還來做甚！」喝令左右推出斬之。行軍司馬郭淮諫曰：「『三軍易得，一將</p></div> </div>