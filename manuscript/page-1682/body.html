<div class="leaf "><div class="inner justify"><p>卻說鄧艾引兵追趕，只見前面蜀兵旗幟整齊，人馬徐徐而退。艾歎曰：「姜維深得 武侯之法也！」因此不敢追趕，勒軍回祁山寨去了。</p><p>且說姜維至成都，入見後主，問召回之故。後主曰：「朕為卿在邊庭，久不還師， 恐勞軍士，故詔卿回朝，別無他意。」維曰：「臣已得祁山之寨，正欲收功，不期半途 而廢。此必中鄧艾反間之計矣。」後主默然不語。姜維又奏曰：「臣誓討賊，以報國恩 。陛下休聽小人之言，致生疑慮。」後主良久乃曰：「朕不疑卿；卿且回漢中，矣魏國 有變，再伐之可也。」姜維歎息出朝，自投漢中去訖。</p><p class=" stretch-last-line ">卻說黨均回到祁山寨中，報知此事。鄧艾與司馬望曰：「君臣不和，必有內變。」 就令黨軍入洛陽，報知司馬昭。昭大喜，便有圖蜀之心，乃問中護軍賈充曰：「吾今伐 蜀，如何？」充曰：「未可伐也：天子方疑主公，若一但輕出，內難必作矣。舊年黃龍</p></div> </div>