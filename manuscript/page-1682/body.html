<div class="leaf "><div class="inner justify"><p class="no-indent  ">於漢中水路調撥船隻。俱己完備，上表奏後主曰：「臣累出戰，雖未成大功，己挫動魏 人心膽；今養兵日久，不戰則懶，懶則致病。況今軍思效死，將思用命。臣如不勝，當 受死罪。」後主覽表，猶豫未決。譙周出班奏曰：「臣夜觀天文，見西蜀分野，將星暗 而不明。今大將軍又欲出師，此行甚是不利。陛下可降詔止之。」後主曰：「且看此行 若何。果然有失，卻當阻之。」譙周再三諫勸不從，乃歸家歎息不已，遂推病不出。</p><p>卻說姜維臨興兵，乃問廖化曰：「吾今出師，誓欲拻復中原，當先取何處？」化曰 ：「連年征伐，軍民不寧；兼魏有鄧艾，足智多謀，非等閒之輩：將軍強欲行難為之事 ，此化所以不敢專也。」維勃然大怒曰：「昔丞相六出祁山，亦為國也。吾今八次伐魏 ，豈為一已之私哉？今當先取洮陽。如有逆吾者必斬！」遂留廖化守漢中，自同諸將提 兵三十萬，逕取洮陽而來。</p></div> </div>