<div class="leaf "><div class="inner justify"><p class="no-indent  ">曹仁出濡須，曹休出洞口，曹真出南郡：三路兵馬數十萬，星夜至境，未知何意。」遜 笑曰：「不出吾之所料。吾已令兵拒之矣。」正是：雄心方欲吞西蜀，勝算還須禦北朝 。未知如何退兵，且看下文分解。</p><p>第八十五回：劉先主遺詔託孤兒，諸葛亮安居平五路</p><p class=" stretch-last-line ">卻說章武二年夏六月，東吳陸遜，大破蜀兵於猇亭彝陵之地；先主奔回白帝城，趙 雲引兵據守。忽馬良至，見大軍已敗，懊悔不及，將孔明之言，奏知先主。先主歎曰： 「朕早聽丞相之言，不致今日之敗！今有何面目復回成都見群臣乎！」遂傳旨就白帝城 駐紮，將館驛改為永安宮。人報馮習、張南、傅彤、程畿、沙摩柯等皆歿於王事，先主 傷感不已。又近臣奏稱：「黃權引江北之兵，降魏去了。陛下可將彼家屬送有司問罪。 」先主曰：「黃權被吳兵隔斷在江北岸，欲歸無路，不得已降魏：是朕負權，非權負朕</p></div> </div>