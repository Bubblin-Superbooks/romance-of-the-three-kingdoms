<div class="leaf "><div class="inner justify"><p class="no-indent  ">南將軍，加龐德為征西都先鋒，大起七軍，前往樊城。這七軍，皆北方強壯之士。兩員 領軍將校：一名董衡，一名董超。當日引各頭目參拜于禁。董衡曰：「今將軍提七枝重 兵，去解樊城之厄，期在必勝；乃用龐德為先鋒，豈不誤事。」禁驚問其故。衡曰：「 龐德原係馬超手下副將，不得已而降魏；今其故主在蜀，職居『五虎上將』；況其親兄 龐柔亦在西川為官；今使他為先鋒，是潑油救火也。將軍何不啟知魏王，別換一人去？ 」</p><p>禁聞此語，遂連夜入府啟知曹操。操省悟，即喚龐德至階下，令納下先鋒印。德大 驚曰：「某正欲與大王出力，何故不肯見用？」操曰：「孤本無猜疑；但今馬超現在西 川，汝兄龐柔亦在西川，俱佐劉備；孤縱不疑，奈眾口何？」</p><p class=" stretch-last-line ">龐德聞之，免冠頓首，流血滿面而告曰：「某自漢中投降大王，每感厚恩；雖肝腦</p></div> </div>