<div class="leaf "><div class="inner justify"><p class="no-indent  ">備暫告別。即日破敵收功之後，專當叩賀。」瑜亦不留，送出轅門。</p><p>玄德別了周瑜，與雲長等來至江邊，只見孔明已在舟中。玄德大喜。孔明曰：「主 公知今日之危乎？」玄德愕然曰：「不知也。」孔明曰：「若無雲長，主公幾為周瑜所 害矣。」玄德方纔省悟，便請孔明同回樊口。孔明曰：「亮雖居虎口，安如泰山。今主 公但收拾船隻軍馬候用，以十一月二十甲子日後為期，可令子龍駕小舟來南岸邊等候。 切勿有誤。」</p><p>玄德問其意。孔明曰：「但看東南風起，亮必還矣。」玄德再欲問時，孔明催促玄 德作速開船。言訖自回。玄德與雲長及從人開船，行不數里，忽見上流頭放下五六十隻 船來。船頭上一員大將，橫矛而立，乃張飛也。因恐玄德有失，雲長獨力難支，特來接 應。於是三人一同回寨，不在話下。</p></div> </div>