<div class="leaf "><div class="inner justify"><p>正說間，忽起一陣旋風，把馬前帥字旗吹倒。玄德問龐統曰：「此何兆也？」統曰 ：「此驚報也。楊懷，高沛二人，必有行刺之意，宜善防之。」玄德乃身披重鎧，自佩 寶劍防備。人報楊高二將軍送行來。玄德令軍馬歇定。龐統吩咐魏延黃忠：「但關上來 的軍士，不問多少馬步軍兵，一個也休放回。」二將得令而去。</p><p>卻說楊懷高沛二人，身邊各藏利刃，帶二百軍兵，牽羊擔酒，直至軍前。見並無準 備，心中暗喜，以為中計。入至帳下，見玄德正與龐統坐於帳中。二將聲喏曰：「聞皇 叔遠回，特具薄禮相送。」遂進酒勸玄德。玄德曰：「二將軍守關不易，當先飲此杯。 」</p><p class=" stretch-last-line ">二將飲酒畢，玄德曰：「吾有密事與二將軍商議，閒人退避。」遂將帶來二百人盡 趕出中軍。玄德叱曰：「左右與吾捉下二賊！」帳後劉封，關平應聲而出。楊，高二人</p></div> </div>