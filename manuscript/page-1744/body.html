<div class="leaf "><div class="inner justify"><p>奐從之，遂令賈充築受禪臺。以十二月甲子日，奐親捧傳國璽，立於臺上，大會文 武。後人有詩歎曰：</p><p>魏吞漢室晉吞曹，天運循環不可逃。張節可憐忠國死，一拳怎障泰山高？</p><p>請晉王司馬炎登壇，授與大禮。奐下壇，具公服立於班首。炎端坐於臺上。賈充、 裴秀列於左右，執劍，令曹奐再拜伏地聽命。充曰：「自漢建安二十五年，魏受漢禪， 已經四十五年矣。今天祿永終，天命在晉，司馬氏功德彌隆，極天際地，可即皇帝正位 ，以紹魏統。封汝為陳留王，出就金墉城居止。當時起程，非宣詔不許入京。」</p><p>奐泣謝而去。太傳司馬孚哭拜於奐前曰：「臣身為魏臣，終不背魏也。」炎見孚如 此，封孚為安平王。孚不受而退。是日文武百官，再拜於臺下，三呼萬歲。炎紹魏統， 國號大晉，改元為太始元年，大赦天下。魏遂亡。後人有詩歎曰：</p></div> </div>