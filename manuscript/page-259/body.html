<div class="leaf "><div class="inner justify"><p class="no-indent  ">將韓暹居左，第七路降將楊奉居右。各領部下健將，﹝左克右寸﹞日起行。命兗州刺史 金尚為太尉，監運七路錢糧。尚不從，術殺之，以紀靈為七路都救應使。術自引軍三萬 ，使李豐、梁剛、樂就為催進使，接應七路之兵。</p><p>呂布使人探聽得張勳一軍從大路逕取徐州，橋蕤一軍取小沛，陳紀一軍取沂都，雷 薄一軍取瑯琊，陳蘭一軍取碣石，韓暹一軍取下邳，楊奉一軍取浚山，七路軍馬，日行 五十里，於路劫掠將來，乃急召眾謀士商議，陳宮與陳珪父子俱至。陳宮曰：「徐州之 禍，乃陳珪父子所招；媚朝廷以求爵祿，今日移禍於將軍，可斬二人之頭獻袁術，其軍 自退。」</p><p class=" stretch-last-line ">布聽其言，即命擒下陳珪、陳登。陳登大笑曰：「何如是之懦也？吾觀七路之兵， 如七堆腐草，何足介意！」布曰：「汝若有計破敵，免汝死罪。」陳登曰：「將軍若用</p></div> </div>