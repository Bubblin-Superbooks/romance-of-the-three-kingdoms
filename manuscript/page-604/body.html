<div class="leaf "><div class="inner justify"><p class="no-indent  ">玄德率眾將拜於墓前，哭告曰：「辱弟備無德無才，負兄寄託之重，罪在備一身，與百 姓無干。望兄英靈，垂救荊襄之民！」言甚悲切，軍民無不下淚。</p><p>忽哨馬報說：「曹操大軍已屯樊城，使人收拾船筏，即日渡江趕來也。」眾將皆曰 ：「江陵要地，足可拒守。今擁民眾數萬，日行十餘里，似此幾時得至江陵？倘曹兵到 ，如何迎敵？不如暫棄百姓，先行為上。」玄德泣曰：「舉大事者必以人為本。今人歸 我，奈何棄之？」百姓聞玄德此言，莫不傷感。後人有詩讚之曰：</p><p>臨難仁心存百姓，登舟揮淚動三軍。至今憑弔襄江口，父老猶然憶使君。</p><p class=" stretch-last-line ">卻說玄德擁著百姓，緩緩而行。孔明曰：「追兵不久即至，可遺雲長往江夏求救公 子劉琦，教他速起兵乘船會於江陵。」玄德從之，即修書令雲長同孫乾領五百軍往江夏</p></div> </div>