<div class="leaf "><div class="inner justify"><p class="no-indent  ">議，此皆全軀保妻子之臣，為自謀之計耳。願主公勿聽也。」孫權尚在沈吟。肅曰：「 主公若遲疑，必為眾人誤矣。」權曰：「卿且暫退，容我三思。」肅乃退出。時武將或 有要戰的，文官都是要降的，議論紛紛不一。</p><p>且說孫權退入內宅，寢食不安，猶豫不決。吳國太見權如此，問曰：「何事在心， 寢食俱廢？」權曰：「今曹操屯兵於江漢，有下江南之意。問諸文武，或欲降者，或欲 戰者。欲待戰來，恐寡不敵眾；欲待降來，又恐曹操不容：因此猶豫不決。」吳國太曰 ：「汝何不記吾姐臨終之語乎？」孫權如醉方醒，似夢初覺，想出這句話來。正是：追 思國母臨終語，引得周郎立戰功。畢竟說著甚的，且看下文分解。</p><p>第四十四回：孔明用智激周瑜，孫權決計破曹操</p><p class=" stretch-last-line ">卻說吳國太見孫權疑惑不決，乃謂之曰：「先姊遺言云：『伯符臨終有言：內事不</p></div> </div>