<div class="leaf "><div class="inner justify"><p class="no-indent  ">，但恐將軍不肯聽從。」權曰：「願聞高論。」孔明曰：「向者宇內大亂，故將軍起江 東，劉豫州收眾漢南，與曹操並爭天下。今操芟除大難，略已平矣；近又新破荊州，威 震海內；縱有英雄，無用武之地：故豫州遁逃至此。願將軍量力而處之。若能以吳越之 眾，與中國抗衡，不如早與之絕；若其不能，何不從眾謀士之論，按兵束甲，北面而事 之？」</p><p>權未及答。孔明又曰：「將軍外託服從之名，內懷疑貳之見，事急而不斷，禍至無 日矣。」權曰：「誠如君言，劉豫州何不降操？」孔明曰：「昔田橫齊之壯士耳，猶守 義不辱，況劉豫州王室之冑，英才蓋世，眾士仰慕？事之不濟，此乃天也，又安能屈處 人下乎？」</p><p class=" stretch-last-line ">孫權聽了孔明此言，不覺勃然變色，拂衣而起，退入後堂。眾皆哂笑而散。魯肅責 孔明曰：「先生何故出此言？幸是吾主寬洪大度，不即面責。先生之言，藐視吾主甚矣</p></div> </div>