<div class="leaf "><div class="inner justify"><p class="no-indent  ">樹下盤石上奕棋。全然不顧，趙顏跪進酒脯。二人貪著棋，不覺飲酒已盡。趙顏哭拜於 地而求壽，二人大驚。穿紅袍者曰：『此必管子之言也。吾二人既受其私，必須憐之。 』穿白袍者，乃於身邊取出簿籍檢看，謂趙顏曰：『汝今年十九歲，當死。吾今於『十 』字上添上一『九』字，汝壽可至九十九。回見管輅，教再休泄漏天機；不然，必致天 譴。』穿紅者出筆添訖，一陣香風過處，二人化作二白鶴，沖天而去。」</p><p>趙顏歸問管輅。輅曰：『穿紅者，南斗也；穿白者，北斗也。』顏曰：『吾聞北斗 九星，何止一人﹖』輅曰：『散而為九，合而為一也。北斗注死，南斗注生。今已添注 壽算，子復何憂﹖』父子拜謝。自此管輅恐泄天機，更不輕為人卜。此人現在平原，大 王欲知休咎，何不召之﹖」</p><p class=" stretch-last-line ">操大喜，即差人往平原召輅。輅至，參拜訖，操令卜之。輅答曰：「此幻術耳，何</p></div> </div>