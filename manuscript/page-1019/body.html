<div class="leaf "><div class="inner justify"><p>慈遂拔冠上玉簪，於盃中一畫，將酒分為兩半；自飲一半，將一半奉操。操叱之。 慈擲盃於空中，化成一白鳩，遶殿而飛。眾官仰視之，左慈不知所往。左右忽報：「左 慈出宮門去了。」操曰：「如此妖人，必當除之！否則必將為害。」遂命許褚引三百鐵 甲軍追擒之。褚上馬引軍趕至城門，望見左慈穿木履在前，慢步而行。諸飛馬追之，卻 只追不上。直趕到一山中，有牧羊小童，趕著一群羊而來，慈走入羊群內。褚取箭射之 ，慈即不見，褚盡殺羊群而回。</p><p>牧羊小童守羊而哭。忽見羊頭在地上作人言，喚小童曰：「汝可將羊頭都湊在死羊 腔子上。」小童大驚，掩面而走。忽聞有人在後呼曰：「不須驚走。還你活羊。」小童 回顧，見左慈已將地上死羊湊活，趕將來了。小童急欲問時，左慈已拂袖而去；其行如 飛，倏忽不見。</p><p class=" stretch-last-line ">小童歸告主人，主人不敢隱諱，報知曹操。操畫影圖形，各處捉拏左慈。三日之內</p></div> </div>