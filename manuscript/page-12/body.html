<div class="leaf "><div class="inner justify"><p class="no-indent  ">造黃旗，約期舉事；一面使弟子唐州，馳書報封諝。唐州乃逕赴省中告變。帝召大將軍 何進調兵擒馬元義，斬之；次收封諝等一干人下獄。</p><p>張角聞知事露，星夜舉兵，自稱天公將軍，─張寶稱地公將軍，張梁稱人公將軍─ 。申言於眾曰：「今漢運將終，大聖人出﹔汝等皆宜順從天意，以槳太平。」四方百姓 ，裹黃巾從張角反者，四五十萬。賊勢浩大，官軍望風而靡。何進奏帝火速降詔，令各 處備禦，討賊立功；一面遣中郎將盧植，皇甫嵩，朱雋，各引精兵，分三路討之。</p><p>且說張角一軍，前犯幽州界分。幽州太守劉焉，乃江夏竟陵人氏，漢魯恭王之後也 ；當時聞得賊兵將至，召校尉鄒靖計議。靖曰：「賊兵眾，我兵寡，明公宜作速招軍應 敵。」劉焉然其說，隨即出榜招募義兵。榜文行到涿縣，乃引出涿縣中一個英雄。</p></div> </div>