<div class="leaf "><div class="inner justify"><p class="no-indent  ">入船隊，放火燒船。陳就急待上岸，呂蒙捨命趕到跟前，當胸一刀砍翻。比及蘇飛引軍 於岸上接應時，吳軍一齊上岸，勢不可當。祖軍大敗。蘇飛落荒而走，正遇東吳大將潘 璋。兩馬相交，戰不數合，被璋生擒過去，逕至船中來見孫權。權命左右以檻車囚之， 待活捉了黃祖，一并誅戮；催動三軍，不分晝夜，攻打夏口。正是：只因不用錦帆賊， 至令衝開大索船。不知黃祖勝負如何，且看下文分解。</p><p>第三十九回：荊州城公子三求計，博望坡軍師初用兵</p><p>卻說孫權督眾攻打夏口，黃祖兵敗將亡，情知守把不住，遂棄江夏，望荊州而走。 甘寧料得黃祖必走荊州，乃於東門外伏兵等候。祖帶數十騎突出東門，正走之間，一聲 喊起，甘寧攔住。祖於馬上謂寧曰：「我向日不曾輕待汝，今何相逼耶？」寧叱曰：「 吾昔在江夏，多立功績，汝乃以劫江賊待我，今日尚有何說？」</p></div> </div>