<div class="leaf "><div class="inner justify"><p>雖能暫把重圍脫，只怕難當勁敵追。不知曹操性命如何，且聽下文分解。</p><p>第十二回：陶恭祖三讓徐州，曹孟德大戰呂布</p><p>曹操正慌走間，正南上一彪軍到，乃夏侯惇引軍來救援，截住呂布大戰。鬥到黃昏 時分，大雨如注，各自引軍分散。操回寨，重賞典韋，加為領軍都尉。</p><p class=" stretch-last-line ">卻說呂布到寨，與陳宮商議。宮曰：「濮陽城中有富戶田氏，家僮千百，為一郡之 巨室；可令彼密使人往操寨中下書，言呂溫侯殘暴不仁，民心大怨，今欲移兵黎陽，止 有高順在城內，可連夜進兵，我為內應。操若來，誘之入城，四門放火，外設伏兵。曹 操雖有經天緯地之才，到此安能得脫也？」呂布從其計，密諭田氏使人逕到操寨。操因 新敗，正在躊躇，忽報田氏人到，呈上密書云：「呂布已往黎陽，城中空虛。萬望速來 ，當為內應。城上插白旗，大書『義』字，便是暗號。」操大喜曰：「天使吾得濮陽也</p></div> </div>