<div class="leaf "><div class="inner justify"><p class="no-indent  ">有高順在城內，可連夜進兵，我為內應。操若來，誘之入城，四門放火，外設伏兵。曹 操雖有經天緯地之才，到此安能得脫也？」呂布從其計，密諭田氏使人逕到操寨。操因 新敗，正在躊躇，忽報田氏人到，呈上密書云：「呂布已往黎陽，城中空虛。萬望速來 ，當為內應。城上插白旗，大書『義』字，便是暗號。」操大喜曰：「天使吾得濮陽也 ！」重賞來人，一面收拾起兵。劉曄曰：「布雖無謀，陳宮多計。只恐其中有詐，不可 不防。明公欲去，當分三軍為三隊：兩隊伏城外接應，一隊入城方可。」</p><p class=" stretch-last-line ">操從其言，分軍三隊，來至濮陽城下。操先往觀之，見城上遍豎旗旛，西門角上， 有一「義」字白旗，心中暗喜。是日午牌，城門開處，兩員將引軍出戰：前軍侯成，後 軍高順。操即使典韋出馬，直取侯成。侯成抵敵不過，回馬望城中走。韋趕到弔橋邊，</p></div> </div>