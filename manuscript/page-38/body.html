<div class="leaf "><div class="inner justify"><p class="no-indent  ">知事急，自刎於後堂。家人舉哀，軍士方散。張讓、段珪見董后一枝已廢，遂皆以金珠 玩好結搆何進弟何曲并其母舞陽君，令早晚入何太后處，善言遮蔽：因此十常侍又得近 幸。</p><p>六月，何進暗使人酖殺董后於河間驛庭，舉柩回京，葬於文陵。進託病不出，司隸 校尉袁紹入見進曰：「張讓、段珪等流言於外，言公酖殺董后，欲謀大事。乘此時不誅 閹宦，後必為大禍。昔竇武欲誅內豎，機謀不密，反受其殃。今公兄弟部曲將吏，皆英 俊之士；若使盡力，事在掌握。此天贊之時，不可失也。」進曰：「且容商議。」左右 密報張讓﹔讓等轉告何苗，又多送賄賂。苗入奏何后云：「大將軍輔佐新君，不行仁慈 ，專務殺伐。今無瑞又欲殺十常侍，此取亂之道也。」后納其言。</p><p class=" stretch-last-line ">少頃，何進入白后，欲誅中涓。何后曰：「中官統領禁省，漢家故事。先帝新棄天</p></div> </div>