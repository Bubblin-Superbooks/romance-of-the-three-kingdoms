<div class="leaf "><div class="inner justify"><p class="no-indent  ">上邽。行了一宿，將及天明，見山勢狹峻，道路崎嶇，乃問鄉導官曰：「此處何名？」 答曰：「段谷。」維大驚曰：「其名不美：『段谷』者，『斷谷』也。倘有人斷其谷口 ，如之奈何？」</p><p>正躊躇未決，忽報前軍來報：「山後塵頭大起，必有伏兵。」維急令退兵，師纂、 鄧忠，兩軍殺出。維且戰且走，前面喊聲大震，鄧艾引兵殺到：三路夾攻，蜀兵大敗。 幸得夏侯霸引兵殺到，魏兵方退，救了姜維，欲再往祁山。霸曰：「祁山寨已被陳泰打 破，鮑素陣亡，全寨人馬皆退回漢中去了。」維不敢取董亭，急投山僻小路而回。後面 鄧艾急追，維令諸軍前進，自為斷後。</p><p class=" stretch-last-line ">正行之際，忽然山中一軍突出，乃魏將陳泰也。魏兵一聲喊起，將姜維因在核心。 維人馬困乏，左衝右突，不能得出。盪寇將軍張嶷，聞姜維受困，引數百騎殺入重圍，</p></div> </div>