<div class="leaf "><div class="inner justify"><p class="no-indent  ">謀，非止勇也。」德曰：「川兵遠涉而來，連日疲困。更兼深入敵境，此無謀也。」郃 曰：「亦不可輕敵。且宜堅守。」韓浩曰：「願借精兵三千擊之，當無不克。」</p><p>德遂分兵與浩下山。黃忠整兵來迎。劉封諫曰：「日已西沈矣，軍皆遠來勞困，且 宜暫息。」忠笑曰：「不然；此天賜奇功，不取是逆天也。」言畢，鼓譟大進。韓浩引 兵來戰。黃忠揮刀直取浩，只一合，斬浩於馬下。蜀兵大喊，殺上山來。張郃，夏侯尚 ，急引軍來迎。忽聽山後大喊，火光沖天而起，上下通紅。夏侯德提兵來救火時，正遇 老將嚴顏，手起刀落，斬夏侯德於馬下。原來黃忠預先使嚴顏引軍埋伏於山僻去處，只 等黃忠軍到，卻來放火柴草堆上一齊點著，烈燄飛騰，照耀山谷。</p><p class=" stretch-last-line ">嚴顏既斬夏侯德，從山後殺來。張郃，夏侯尚，前後不能相顧，只得棄天蕩山，望</p></div> </div>