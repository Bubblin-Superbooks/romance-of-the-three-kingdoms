<div class="leaf "><div class="inner justify"><p class="no-indent  ">更不答話，挺槍便戰。約十餘合，雲不敢戀戰，奪路而走。背後張郃追來，雲加鞭而行 ，不想趷躂一聲，連馬和人，顛入土坑之內。張郃挺槍來刺，忽然一道紅光，從土坑中 衝起：那匹馬平空一躍，跳出坑外。後人有詩曰：</p><p>紅光罩體困龍飛，征馬衝開長板圍。四十二年真命主，將軍因得顯神威。</p><p>張郃見了，大驚而退。趙雲縱馬正走，背後忽有二將大叫：「趙雲休走！」前面又 有二將，使兩般軍器，截住去路：後面趕的是馬延、張顗，前面阻的是焦觸、張南，都 是袁紹手下降將。趙雲力戰四將，曹軍一齊擁至。雲乃拔青釭劍亂砍。手起處，衣甲透 過，血如湧泉。殺退眾軍將，直透重圍。</p><p class=" stretch-last-line ">卻說曹操在景山頂上，望見一將，所到之處，威不可當，急問左右是誰。曹洪飛馬 下山大叫曰：「軍中戰將可留姓名！」雲應聲曰：「吾乃常山趙子龍也！」曹洪回報曹</p></div> </div>