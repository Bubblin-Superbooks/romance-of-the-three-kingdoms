<div class="leaf "><div class="inner justify"><p>旬日內，司馬懿入朝，魏主將曹真表奏之事，逐一言之。懿奏曰：「臣料東吳必不 敢動兵，今日正可乘此去伐蜀。」睿即拜曹真為大司馬征西大都督，司馬懿為大將軍征 西副都督，劉曄為軍師。三人拜辭魏主，引四十萬大兵，前行至長安，逕奔劍閣，來取 漢中。其余郭淮、孫禮等，各取路而行。</p><p>漢中人報入成都。此時孔明病好多時，每日操練人馬，習學八陣之法，盡皆精熟， 欲取中原﹔聽得這個消息，遂喚張嶷、王平分付曰：「汝二人先引一千兵去守陳倉故道 ，以當魏兵﹔吾卻提大兵便來接應。」二人告曰：「人報魏軍四十萬，詐稱八十萬，聲 勢甚大，如何只與一千兵去守隘口？倘魏兵大至，何以拒之？」孔明曰：「吾欲多與， 恐士卒辛苦耳。」</p><p class=" stretch-last-line ">嶷與平面面相覷，皆不敢去。孔明曰：「若有疏失，非汝等之罪。不必多言，可疾</p></div> </div>