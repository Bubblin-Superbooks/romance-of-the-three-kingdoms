<div class="leaf "><div class="inner justify"><p class="no-indent  ">今雖處絕地，視死如歸。汝當速去，吾即下山迎戰。」張遼大笑曰：「兄此言豈不為天 下笑乎？」公曰：「吾仗忠義而死，安得為天下笑？」遼曰：「兄今即死，其罪有三。 」公曰：「汝且說我那三罪？」</p><p>遼曰：「當初劉使君與兄結義之時，誓同生死；今使君方敗，而兄即戰死，倘使君 復出，欲求兄相助，而不可復得，豈不負當年之盟誓乎？其罪一也。劉使君以家眷付託 於兄，兄今戰死，二夫人無所倚賴，負卻使君依託之重。其罪二也。兄武藝超群，兼通 經史，不思共使君匡扶漢室，徒欲赴湯蹈火，以成匹夫之勇，安得為義？其罪三也。─ ─兄有此三罪，弟不得不告。」</p><p class=" stretch-last-line ">公沈吟曰：「汝說我有三罪，欲我如何？」遼曰：「今四面皆曹公之兵，兄若不降 ，則必死；徒死無益，不若且降曹公；卻打聽劉使君音信，知何處，即往投之。一者可</p></div> </div>