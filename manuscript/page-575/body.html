<div class="leaf "><div class="inner justify"><p class="no-indent  ">，玄德請罪於階下。表曰：「吾已悉知賢弟被害之事。當時即欲斬蔡瑁之首，以獻賢弟 。因眾人告免，故姑恕之。弟幸勿見罪。」玄德曰：「非干蔡將軍之事，想皆下人所為 耳。」表曰：「今江夏失守，黃祖遇害，故請賢弟共議報復之策。」玄德曰：「黃祖性 暴，不能用人，故致此禍。今若興兵南征，倘曹操北來，又將奈何？」表曰：「吾今年 老多病，不能理事，賢弟可來助我。我死之後，弟便為荊州之主也。」玄德曰：「兄何 出此言？量備安敢當此重任？」</p><p>孔明以目視玄德。玄德曰：「容徐思良策。」遂辭出，回至館驛。孔明曰：「景升 欲以荊州付主公，奈何卻之？」玄德曰：「景升待我，恩禮交至，安忍乘其危而奪之？ 」孔明嘆曰：「真仁慈之主也！」</p><p class=" stretch-last-line ">正商論間，忽報公子劉琦來見。玄德接入。琦泣拜曰：「繼母不能相容，性命只在</p></div> </div>