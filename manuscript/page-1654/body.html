<div class="leaf "><div class="inner justify"><p class="no-indent  ">舉刀待砍，傅僉偷身回顧，向李鵬面門只一★（左金右間），打得眼珠迸出，死於馬下 。王真被蜀軍亂槍刺死。姜維驅兵大進。司馬望棄寨入城，閉門不出。維下令曰：「軍 士今夜且歇一宿，以養銳氣。來日需要入城。」</p><p>次日平明，蜀兵爭先大進，一擁至城下。用火箭火砲打入城中。城上草屋，一派燒 著，魏兵自亂。維又令人取乾柴堆滿城下，一齊放火，烈焰沖天。城已將陷，魏兵在城 內嚎啕痛哭，聲聞四野。</p><p class=" stretch-last-line ">正攻打之間，忽然背後喊聲大震，維勒馬回看，只見魏兵鼓譟搖旗，浩浩而來。維 遂令後隊為前隊，自立於門旗下候之。只見魏陣中一小將全裝貫帶，挺槍縱馬而出，年 約二十餘歲，面如傅粉，脣似抹硃，厲聲大叫曰：「認得鄧將軍否！」維自思曰：「此 必是鄧艾矣。」挺槍縱馬而來。二人抖擻精神，戰到三四十合，不分勝負。那小將軍槍</p></div> </div>