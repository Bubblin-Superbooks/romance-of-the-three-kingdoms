<div class="leaf "><div class="inner justify"><p class="no-indent  ">葛亮之計也！」傳令大軍速退。</p><p>雲長追趕十數里，即回軍保護玄德等到漢津，已有船隻伺候；雲長請玄德并甘夫人 、阿斗至船中坐定。雲長問曰：「二嫂如何不見？」玄德訴說當陽之事。雲長歎曰：「 昔日獵於許田時，若從吾意，可無今日之患。」玄德曰：「我於此時亦『投鼠忌器』耳 。」</p><p>正說之間，忽見江南岸戰鼓大鳴，舟船如蟻，順風揚帆而來。玄德大驚。船來至近 ，只見一人白袍銀鎧，立於船頭上大呼曰：「叔父別來無恙？小姪得罪來遲！」玄德視 之，乃劉琦也。琦過船哭拜曰：「聞叔父困於曹操，小姪特來接應。」玄德大喜，遂合 兵一處而行。在船中正訴情由，忽西南上戰船一字兒擺開，乘風★（音忽，左口右忽。 ）哨而至。</p><p>劉琦驚曰：「江夏之兵，小姪已盡起至此矣。今有戰船攔路，非曹操之軍，即江東 之軍也，如之奈何？」</p></div> </div>