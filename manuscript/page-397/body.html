<div class="leaf "><div class="inner justify"><p class="no-indent  ">。忽聽背後有人大叫：「雲長且慢行！」回頭視之，見張遼拍馬而至。關公教車仗從人 ，只管望大路緊行；自己勒住赤兔馬，按定青龍刀，問曰：「文遠莫非欲追我回乎？」 遼曰：「非也。丞相知兄遠行，欲來相送，特先使我請住台駕，別無他意。」關公曰： 「便是丞相鐵騎來，吾願決一死戰！」遂立馬於橋上望之。見曹操引數十騎，飛奔前來 ；背後乃是許褚，徐晃，于禁，李典之輩。</p><p>操見關公橫刀立馬於橋上，令諸將勒住馬匹，左右排開。關公見眾人手中皆無軍器 ，方始放心。操曰：「雲長行何太速？」關公於馬上欠身答曰：「關某前曾稟過丞相， 今故主在河北，不由某不急去。累次造府，不得參見，故拜書告辭，封金挂印，納還丞 相。望丞相勿忘昔日之言。」操曰：「吾欲取信於天下，安肯有負前言？恐將軍途中乏 用，等具路資相送。」一將便從馬上托過黃金一盤。</p></div> </div>