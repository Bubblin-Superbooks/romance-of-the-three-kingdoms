<div class="leaf "><div class="inner justify"><p>恪深信之，收了軍馬，遂不攻城。原來張特用緩兵之計，哄退吳兵，遂拆城中房屋 ，於破城處，修補完備，乃登城大罵曰：「吾城中尚有半年之糧，豈肯降吳狗耶！儘戰 無妨！」恪大怒，催兵攻城。城下亂箭射下。恪額上正中一箭，翻身落馬，諸將救起還 寨，金瘡舉發。眾軍皆無戰心；又因天氣亢炎，軍士多病。恪金瘡稍可，欲催兵攻城。 營吏告曰：「人人皆病，安能戰乎？」恪大怒曰：「再說病者斬之！」眾軍聞知，逃者 無數。</p><p class=" stretch-last-line ">忽報都督蔡林引于部軍投魏去了。恪大驚，自乘馬遍視各營，果見軍士面色黃腫， 各帶病容，遂勒兵還吳。早有細作報知毋丘儉。儉盡起大兵，隨後掩殺。吳兵大敗而歸 。恪甚羞慚，託病不朝。吳主孫亮，自幸其宅問安。文武官僚，皆來拜見。恪恐人議論 ，先搜求眾官將過失，輕則發遺邊方，重則斬首示眾。於是內外官僚，無不悚懼。又今</p></div> </div>