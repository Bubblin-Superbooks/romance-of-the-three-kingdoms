<div class="leaf "><div class="inner justify"><p class="no-indent  ">曰：「吾誓報此一箭之讎！」眾將對曰：「將軍且待安息幾日，然後與戰未遲。」</p><p>次日，人報龐德引兵搦戰。關公就要出戰。眾將勸住。龐德令小軍毀罵。關平把住 隘口，分付眾將休報知關公。龐德搦戰十餘日，無人出迎，乃與于禁商議曰：「眼見關 公箭瘡舉發，不能動作；不若乘此機會，統七軍一擁殺入寨中，可救樊城之圍。」于 禁恐龐德成功，只把魏王戒旨相推，不肯動兵。龐德累欲動兵，于禁只是不允；乃移七 軍轉過山口，離樊城北十里，依山下寨。禁自領兵截斷大路，令龐德屯兵於谷後，使德 不能進兵成功。</p><p class=" stretch-last-line ">卻說關平見關公箭瘡已合，甚是喜悅。忽聽得于禁移七軍於樊城之北下寨，未知其 謀，即報知關公。公遂上馬，引數騎上高阜處望之，見樊城城上旗號不整，軍士慌亂； 城北十里山谷之內，屯著軍馬；又見襄江水勢甚急。看了半晌，喚鄉導官問曰：「樊城</p></div> </div>