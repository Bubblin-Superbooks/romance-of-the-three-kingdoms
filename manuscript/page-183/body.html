<div class="leaf "><div class="inner justify"><p class="no-indent  ">泣曰：「朕被二賊欺凌久矣，若得誅之誠為大幸！」彪奏曰：「臣有一計，先令二賊自 相殘害；然後詔曹操引兵殺之，掃清賊黨，以安朝廷。」獻帝曰：「計將安出？」彪曰 ：「聞郭汜之妻最妒，可令人於汜妻處用反間計，則二賊自相害矣。」</p><p>帝乃書密詔付楊彪。彪即暗使夫人以他事入郭汜府，乘間告汜妻曰：「聞郭將軍與 李司馬夫人有染，其情甚密。倘司馬知之，必遭其害。夫人宜絕其往來為妙。」汜妻訝 曰：「怪見他經宿不歸！卻幹出如此無恥之事！非夫人言，妾不知也。當慎防之。」彪 妻告歸，汜妻再三稱謝而別。</p><p class=" stretch-last-line ">過了數日郭汜又將往李傕府中飲宴。妻曰：「傕性不測，況今兩雄不並立，倘彼酒 後置毒，妾將奈何？」汜不肯聽妻再三勸住。至晚間，傕使人送酒筵至。汜妻乃暗置毒</p></div> </div>