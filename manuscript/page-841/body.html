<div class="leaf "><div class="inner justify"><p class="no-indent  ">為國殺賊，是乃天也！」操命牽出。馬騰罵不絕口，與其子馬休，及黃奎一同遇害。後 人有詩讚馬騰曰：父子齊芳烈，忠貞著一門。捐生圖國難，誓死答君恩。嚼血盟言在， 誅奸義狀存。西涼推世冑，不愧伏波孫。</p><p>苗澤告操曰：「不願加賞，只求李春香為妻。」操笑曰：「你為了一婦人，害了你 姐夫一家，留此不義之人何用！」便教將苗澤，李春香與黃奎一家老小並斬於市。觀者 無不歎息。後人有詩歎曰：苗澤因私害藎臣，春香未得反傷身。奸雄不相容恕，枉自圖 謀作小人。</p><p>曹操教招安西涼兵馬諭之曰：「馬騰父子謀反，不干眾人之事。」一面使人分付把 住關隘，休教走了馬岱。</p><p class=" stretch-last-line ">且說馬岱自引一千兵在後。早中許昌城外逃回軍士，報知馬岱。岱大驚，只得棄了 兵馬，扮作客商，連夜逃遁去了。曹操殺了馬騰等，便決意南征。忽人報曰：「劉備調</p></div> </div>