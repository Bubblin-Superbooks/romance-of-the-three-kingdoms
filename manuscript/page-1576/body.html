<div class="leaf "><div class="inner justify"><p class="no-indent  ">所以長守貴也。今青蠅臭惡而集焉，位峻者顛，可不懼乎？願君侯裒多益寡，非禮勿履 ：然後三公可至，青蠅可驅也。」鄧颺怒曰：「此老生之常談耳！」輅曰：「老生者見 不生，常談者見不談。」遂拂袖而去。二人大笑曰：「真狂士也！」</p><p>輅到家，與舅言之。舅大驚曰：「何、鄧二人，權甚重，汝奈何犯之？」輅曰：「 吾與死人語，何所畏耶？」舅問其故。輅曰：「鄧颺行步，筋不束骨派不制肉，起立傾 倚，若無手足：此為『鬼躁』之相。何晏視候，魂不守宅，血不華色，精爽煙浮，容若 槁木：此為『鬼幽』之相。二人早晚必有殺身之禍，何足畏也？」其舅不罵輅為狂子而 去。</p><p class=" stretch-last-line ">卻說曹爽嘗與何晏、鄧颺等畋獵。其弟曹羲諫曰：「兄威權太甚，而好出外游獵， 倘為人所算，悔之無及。」爽叱曰：「兵權在吾手中，何懼之有？」司農桓範亦諫，不</p></div> </div>