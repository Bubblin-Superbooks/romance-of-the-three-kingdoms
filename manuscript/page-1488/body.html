<div class="leaf "><div class="inner justify"><p class="no-indent  ">眾口而傳揚：仲達聞陣而惕惕，子丹望風而遑遑！吾軍兵強而馬壯，大將虎奮以龍驤！ 掃秦川為平壤，蕩魏國作坵荒！</p><p>曹真看畢，恨氣填胸，至晚死軍中。司馬懿用兵車裝載，差人送赴洛陽安葬。魏主 聞知曹真已死，即下詔摧司馬懿出戰。懿提大軍來與孔明交鋒，隔日先下戰書。孔明謂 諸將曰：「曹真必死矣。」遂批回來日交鋒。使者去了。孔明當夜教姜維受了密計，如 此而行；又喚關興分附：如此如此。</p><p class=" stretch-last-line ">次日，孔明盡起祁山之兵前到渭濱：一邊是河，一邊是山，中央平川曠野，好片戰 場！兩軍相迎，以弓箭射住陣角。三通鼓罷，魏陣中門旗開處，司馬懿出馬，眾將隨後 而出。只見孔明端坐於四輪車上，手搖羽扇。懿曰：「吾主上法咬堯禪舜，相傳兩帝， 坐鎮中原，容汝蜀、吳兩國者，乃吳主寬慈仁厚，恐傷百姓也。汝乃南陽一耕夫，不識</p></div> </div>