<div class="leaf "><div class="inner justify"><p class="no-indent  ">模樣，手執七星皂旛，步行於車前。孔明端坐於上，望魏營而來。</p><p>哨探軍見之大驚，莫知是人是鬼，火速報知司馬懿。懿自出營視之：只見孔明簪冠 鶴氅，手搖羽扇，端坐於車上；左右二十四人，披髮仗劍；前面一人，手執皂旛。隱隱 似天神一般。懿曰：「這個又是孔明作怪也！」遂撥二千人馬分付曰：「汝等疾去，連 車帶人，盡情都捉來！」</p><p>魏兵領命，一齊趕來。孔明見魏兵追趕來，便教回車，遙望蜀營緩緩而行。魏兵皆 驟馬追趕，但見陰風習習，冷霧漫漫。儘力趕了一程，追之不上。各人大驚，都勒住馬 言曰：「奇怪！我等急急趕了三十里，只見在前，追之不上。如之奈何？」</p><p class=" stretch-last-line ">孔明見魏兵不追，又令推車過來，朝著魏兵歇下。魏兵猶豫良久，又放馬過來。孔 明復回車慢慢而行。魏兵又趕了二十里，只見在前，不曾趕上，盡皆癡呆。孔明教回過</p></div> </div>