<div class="leaf "><div class="inner justify"><p class="no-indent  ">教部軍盡降；如壽祿未終，願蒼天早起甘泉，以活眾命！」祝畢，泉水湧出，取之不竭 ；因此人馬不死。</p><p>卻說姜維在山下困住魏兵，謂眾將曰：「昔日丞相在上方谷，不曾捉住司馬懿，吾 深為恨；今司馬昭必被吾擒矣。」</p><p>卻說郭淮聽知司馬昭困於鐵籠山上，欲提兵來。陳泰曰：「姜維會合羌兵，欲先取 南安。今羌兵已到，將軍若撤兵去救，羌兵必乘虛襲我後也。可先令人詐降羌人，於中 取事。若退了此兵，方可救鐵籠之圍。」郭淮從之，遂令陳泰引五千兵，逕到羌王寨內 ，解甲而入，泣拜曰：「郭淮妄自尊大，常有殺泰之心，故來投降。郭淮軍中虛實，某 俱知之。只今夜願引一軍前去劫寨。便可成功。如兵到魏寨，自有內應。」</p><p class=" stretch-last-line ">迷當大喜，遂令俄何燒戈同陳泰來劫魏寨。俄何燒戈教泰降兵在後，今泰引羌兵為</p></div> </div>