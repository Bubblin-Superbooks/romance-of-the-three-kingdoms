<div class="leaf "><div class="inner justify"><p>光祿勳鄭褒曰：「毋丘儉好謀而無斷，文欽有勇而無智。今大舉出其不意。江、淮 之卒，銳氣正盛，不可輕敵；只宜深溝高壘，以挫其銳，此亞夫之長策也。」監軍王基 曰：「不可。淮南之反，非軍民思亂也；皆因毋丘儉勢力所逼，不得已而從之。若大軍 一臨，必然瓦解。」師曰：「此言甚妙。」遂進兵於引濦水之上，中軍屯於濦水橋。基 曰：「南頓極好屯兵，可提兵星夜取之：若遲則毋丘儉必先至矣。」師遂令王基前部兵 來南頓下寨。</p><p>卻說毋丘儉在項城，聞知司馬師自來，乃聚眾商議。先鋒葛雍曰：「南頓之地，依 山傍水，極好屯兵；若魏兵先占，難以驅遣，可速取之。」</p><p class=" stretch-last-line ">儉從其言，起兵投南頓來。正行之間，前面流星馬報說，南頓已有人馬下寨。儉不 信，自到軍前視之，果然旌旗遍野，營寨齊整。儉回到軍中，無計可施。忽哨馬飛報：</p></div> </div>