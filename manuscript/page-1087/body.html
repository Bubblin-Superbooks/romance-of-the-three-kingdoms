<div class="leaf "><div class="inner justify"><p class="no-indent  ">我築烽火臺去。」王甫怏怏拜辭而行。雲長令關平準備船隻渡襄江，攻打樊城。</p><p>卻說曹仁折了二將，退守樊城，謂滿寵曰：「不聽公言，兵敗將亡，失卻襄陽，如 之奈何？」寵曰：「雲長虎將，足智多謀，不可輕敵，只宜堅守。」</p><p>正言間，人報雲長渡江而來，攻打樊城。仁大驚。寵曰：「只宜堅守。」部將呂常 奮然曰：「某乞兵數千，願當來軍於襄江之內。」寵諫曰：「不可。」呂常怒曰：「據 汝等文官之言，只宜堅守，何能退敵？豈不聞兵法云：『軍半渡可擊。』？今雲長半渡 襄江，何不擊之？若兵臨城下，將至壕邊，急難抵當矣。」</p><p class=" stretch-last-line ">仁即與兵二千，令呂常出樊城迎戰。呂常來至江口，只見前面繡旗開處，雲長橫刀 出馬。呂常卻欲來迎。後面眾軍見雲長神威凜凜，不戰先走，呂常喝止不住。雲長混殺</p></div> </div>