<div class="leaf "><div class="inner justify"><p class="no-indent  ">生力軍趕來，魏兵自相踐踏及落澗身死者，不知其數。耀逃命而走，正遇山披口一彪軍 ，乃是姜維。耀大罵曰：「反賊無信！」維笑曰：「吾欲擒曹真，誤賺汝矣？速下馬受 降！」耀躍馬奪路，望山谷中而走。忽見谷中火光沖天，背後追兵又至。耀自刎身死， 餘眾盡降。</p><p>孔明連夜驅兵，直至祁山前下寨，收住軍馬，重賞姜維。維曰：其恨不得殺曹真也 。孔明亦曰：「可惜大計小用矣。」</p><p>卻說曹真聽知折了費耀，悔之無及，遂與郭淮商議退兵之計。於是孫禮、辛毗星夜 具表申奏魏主，言蜀兵又出祁山，曹真損兵折將，勢甚危急。叡大驚，即召司馬懿入內 曰：「曹真損兵折將，蜀兵又出祁山，卿有何策，可以退之？」懿曰：「臣已有退諸葛 亮之計。不用耀武揚威，蜀兵自然走矣。」正是已見子丹無勝術，全憑仲達有良謀。未 知其計如何，且看下文分解。</p><p>第九十八回：追漢軍王雙受誅，襲陳倉武侯取勝</p></div> </div>