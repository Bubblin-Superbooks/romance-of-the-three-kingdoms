<div class="leaf "><div class="inner justify"><p class="no-indent  ">更時分，卻領精兵於東南角上爬入濠去，砍開鹿角。城中全無動靜，眾軍一齊擁入。只 聽得一聲砲響，伏兵四起。曹軍急退，背後張繡親驅勇壯殺來。曹軍大敗，退出城外， 奔走數十里。張繡直殺至天明方收軍入城。曹操計點敗軍，已折五萬餘人，失去輜重無 數。呂虔、于禁俱各被傷。</p><p>卻說賈詡見操敗走，急勸張繡遺書劉表，使起兵截其後路。表得書，即欲起兵，忽 探馬報孫策屯兵湖口。蒯良曰：「策屯兵湖口，乃曹操之計也。今操新敗，若不乘勢擊 之，後必有患。」表乃令黃祖堅守隘口，自己統兵至安眾縣截操後路；一面約會張繡。 繡知表兵已起，即同賈詡引兵襲操。</p><p class=" stretch-last-line ">且說操軍緩緩而行，至襄城到淯水，操忽於馬上放聲大哭。眾驚問其故。操曰：「 吾思去年於此地折了吾大將典韋，不由不哭耳！」因即下令屯住軍馬，大設祭筵，弔奠</p></div> </div>