<div class="leaf "><div class="inner justify"><p class="no-indent  ">喜。諸將曰：「馬超添兵，丞相反喜，何也？」操曰：「待吾勝了，卻對汝等說。」三 日後又報關上又添軍馬。操又大喜，就於帳中設宴作賀。諸將皆暗笑。操曰：「諸公笑 我無破馬超之謀，公等有何良策？」徐晃進曰：「今丞相盛兵在此，賊亦全部見屯關上 ，此去河西，必無準備；若得一軍暗渡蒲阪津先截賊歸路，丞相逕發河北擊之，賊兩不 相應，勢必危矣。」操曰：「公明之言，正合吾意。」便教徐晃引精兵四千，和朱靈同 去逕襲河西，伏於山谷之中，待我渡河北同時擊之。</p><p class=" stretch-last-line ">徐晃，朱靈領命，先引四千軍暗暗去了。操下令，先教曹洪於蒲阪津，安排船筏。 留曹仁守寨，操自領兵渡渭河。早有細作報知馬超。超曰：「今操不攻潼關，而使人準 備船筏，欲渡河北，必將遏吾之後也。吾當引一軍渡河拒住北岸。操兵不得渡，不消二</p></div> </div>