<div class="leaf "><div class="inner justify"><p class="no-indent  ">前部，令龐德，馬岱為後應，當夜便行。</p><p>卻說曹操收兵屯渭北，喚諸將曰：「賊欺我未立寨柵，必來劫野營。可四散伏兵， 虛其中軍。號砲響時，伏兵盡起，一鼓可擒也。」眾將依令，伏兵已畢。當夜馬超卻先 使成宜引三十騎往前哨探。成宜見無人馬，逕入中軍。操軍見西涼兵到，遂放號砲。四 面伏兵皆出，只圍得三十騎。成宜被夏侯淵所殺。馬超卻自背後與龐德，馬岱分兵三路 蜂擁而殺來。正是：縱有伏兵能候敵，怎當健將共爭先？未知勝負如何若何，且看下文 分解。</p><p>第五十九回：許褚裸衣鬥馬超，曹操抹書間韓遂</p><p class=" stretch-last-line ">卻說當夜兩兵混戰，直到天明，各自收兵。馬超屯兵渭口，日夜分兵，前後攻擊。 曹操在渭河內，將船筏鎖鍊作浮橋三條，接連南岸。曹仁引軍夾河立寨，將糧草車輛穿 連，以為屏障。馬超聞之，教軍士各挾草一束，帶著火種，與韓遂引軍併力，殺到寨前</p></div> </div>