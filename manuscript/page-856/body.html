<div class="leaf "><div class="inner justify"><p class="no-indent  ">不可令他創立營寨。若立營寨，急難剿除。」超曰：「以姪愚意，還只拒住北岸，使彼 不得渡河，乃為上策。」遂曰：「賢姪守寨，吾引軍循河戰操，若何？」超曰：「令龐 德為先鋒，跟叔父前去。」</p><p class=" stretch-last-line ">於是韓遂與龐德將兵五萬，直奔渭南。操令眾將於甬道兩旁誘之。龐德先引鐵騎千 餘，衝突而來。喊聲起處，人馬俱落於陷馬坑內。龐德踴身一跳，躍出土坑，立於平地 ，立殺數人，步行砍出重圍。韓遂已被困在垓心。龐德步行救之，正遇著曹仁部將曹永 ；被龐德一刀砍於馬下，奪其馬，殺開一條血路，救出韓遂，投東南而走。背後曹兵趕 來，馬超引軍接應，殺敗曹兵。復救出大半軍馬。戰至日暮，方回。計點人馬，折了將 佐程銀，張橫陷坑中死者二百餘人。超與韓遂商議：「若遷延日久，操於河北立了營寨 ，難以退敵；不若乘今夜引輕騎去劫野營。」遂曰：「須分兵前後相救。」於是超自為</p></div> </div>