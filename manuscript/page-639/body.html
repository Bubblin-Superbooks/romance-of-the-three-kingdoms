<div class="leaf "><div class="inner justify"><p class="no-indent  ">，乃步騭也。孔明曰：「步子山以蘇秦、張儀為辯士，不知蘇秦、張儀亦豪傑也。蘇秦 佩六國相卬，張儀兩次相秦，皆有匡扶人國之謀，非比畏強凌弱，懼刀避劍之人也。君 等聞曹操虛發詐偽之詞，便畏懼請降，敢笑蘇秦、張儀乎？」</p><p>步騭默默然無語。忽一人問曰：「孔明以操何如人也。」孔明視其人，乃薛綜也。 孔明答曰：「曹操乃漢賊也，又何必問？」綜曰：「公言差矣。漢歷傳至今，天數將終 。今曹公已有天下三分之二，人皆歸心。劉豫州不識天時，強欲與爭，正如以卵擊石， 安得不敗乎？」孔明厲聲曰：「薛敬文安得出此無父無君之言乎！夫人生天地間，以忠 孝為立身之本。公既為漢臣，則見有不臣之人，當誓共戮之，臣之道也。今曹操祖宗叨 食漢祿，不思報效，反懷纂逆之心，天下之所共憤。公乃以天數歸之，真無父無君之人 也！不足與語！請勿復言！」</p></div> </div>