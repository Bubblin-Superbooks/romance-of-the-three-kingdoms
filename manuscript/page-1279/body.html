<div class="leaf "><div class="inner justify"><p class="no-indent  ">：「某感丞相大恩，今將雍闓首級來降，何故斬也？」孔明大笑曰：「汝來詐降，敢瞞 吾耶！」定曰：「丞相何以知吾詐降？」孔明於匣中取出一緘，與高定曰：「朱褒已使 人密獻降書，說你與雍闓結生死之交，豈肯一日便殺此人？吾故知汝詐也。」定叫屈曰 ：「朱褒乃反間之計也，丞相切不可信！」孔明曰：「吾亦難憑一面之詞。汝若捉得朱 褒，方表真心。」定曰；「丞相休疑。某去擒朱褒來見丞相，若何？」孔明曰：「若如 此，吾疑心方息也。」</p><p class=" stretch-last-line ">高定即部將鄂煥并本部兵，殺奔朱褒營來。比及離寨約有十里，山後一彪軍到，乃 朱褒也。褒見高定軍來，慌忙與高定答話。定大罵曰：「汝如何寫與諸葛丞相處，使反 間之計害吾耶？」褒目瞪口呆，不能回答。忽然鄂煥於馬後轉過，刺朱褒於馬下。定厲 聲而言曰：「如不順者皆戮之！」於是眾軍一齊拜降。定引兩部軍來見孔明，獻朱褒首</p></div> </div>