<div class="leaf "><div class="inner justify"><p class="no-indent stretch-last-line ">至帳下，問曰：「汝等皆是魏軍，父母妻子，多在中原，不宜久居蜀中。今放汝等回家 ，若何？」眾軍泣淚拜謝。孔明曰：「曹子丹與吾有約；吾有一書，汝等帶回，送與子 丹，必有重賞。」魏軍領了書，奔回本寨，將孔明書呈與曹真。真扶病而起，拆封視之 。其書曰：漢丞相武廂侯諸葛亮，致書於大司馬曹子丹之前：竊謂夫為將者：能去能就 ，能柔能剛；能進能退，能弱能強。不動如山岳，難知如陰陽；無窮如天地，充實如太 倉；浩渺如四海，眩曜如三光。預知天文之旱澇，先識地理之平康。察陣勢之期會，揣 敵人之短長。嗟而無學後輩，上逆穹蒼，助篡國之反賊，稱帝號於洛陽；走殘兵於斜谷 ，遭霖雨於陳倉！水陸困乏，人馬猖狂！拋盈郊之戈甲，棄滿地之刀鎗！都督心崩而膽 裂，將軍鼠竄而狼忙！無面見關中之父老，何顏入相府之廳堂！史官秉筆而記錄，百姓</p></div> </div>