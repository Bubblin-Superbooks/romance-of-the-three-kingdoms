<div class="leaf "><div class="inner justify"><p class="no-indent  ">守洛陽，總攝朝政。師乘軟輿，帶病東行。令鎮東將軍諸葛誕，總督豫州諸軍，從安風 津取壽春；又令征東將軍胡遵，領青州諸軍，出譙宋之地，絕其歸路；又遣豫州刺史監 軍王基，領前部兵，先取鎮南之地。師領大軍屯於襄陽，聚文武於帳下商議。</p><p>光祿勳鄭褒曰：「毋丘儉好謀而無斷，文欽有勇而無智。今大舉出其不意。江、淮 之卒，銳氣正盛，不可輕敵；只宜深溝高壘，以挫其銳，此亞夫之長策也。」監軍王基 曰：「不可。淮南之反，非軍民思亂也；皆因毋丘儉勢力所逼，不得已而從之。若大軍 一臨，必然瓦解。」師曰：「此言甚妙。」遂進兵於引濦水之上，中軍屯於濦水橋。基 曰：「南頓極好屯兵，可提兵星夜取之：若遲則毋丘儉必先至矣。」師遂令王基前部兵 來南頓下寨。</p><p class=" stretch-last-line ">卻說毋丘儉在項城，聞知司馬師自來，乃聚眾商議。先鋒葛雍曰：「南頓之地，依</p></div> </div>