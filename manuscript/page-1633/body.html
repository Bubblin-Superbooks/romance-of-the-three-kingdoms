<div class="leaf "><div class="inner justify"><p>且說後主因姜維有洮西之功，降詔封維為大將軍。維受了職，上表謝恩畢，再議出 師伐魏之策。</p><p>正是：成功不必添蛇足，討賊猶思奮虎威。</p><p>未知此番北伐如何，且看下文分解。</p><p>第一一一回：鄧士載智敗姜伯約，諸葛誕義討司馬昭</p><p class=" stretch-last-line ">卻說姜維退兵屯於鍾堤，魏兵屯於狄道城外。王經迎接陳泰、鄧艾入城，拜謝解圍 之事，設宴相待，大賞三軍。泰將鄧艾之功，申奏魏主曹髦。髦封艾為安西將軍，假節 領護東羌校尉，同陳泰屯兵於雍、涼等處。鄧艾上表謝恩畢，陳泰設宴與鄧艾拜賀曰： 「姜維夜遁，其力已竭，不敢再出矣。」艾笑曰：「吾料蜀兵其必出有五。」泰問其故 。艾曰：「蜀兵雖退，終有乘勝之勢；吾兵終有弱敗之實：其必出一也。蜀兵皆是孔明 教演，精銳之兵，容易調遣；吾將不時更換，軍又訓練不熟：其必出二也。蜀人多以船</p></div> </div>