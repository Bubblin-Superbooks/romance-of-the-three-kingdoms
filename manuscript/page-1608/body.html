<div class="leaf "><div class="inner justify"><p class="no-indent  ">之計勝之。」維曰：「司馬昭乃仲達之子，豈不知兵法？若見地勢掩映，必不肯追。吾 見魏兵累次斷吾糧道，今卻用此計誘之，可斬徐質矣。」</p><p>遂喚廖化吩咐如此如此，又換張翼吩咐如此如此；二人領兵去了。一面令軍士於路 撒下鐵蒺，寨外多排鹿角，示以久計。徐質連日引兵搦戰，蜀兵不出。哨馬報司馬昭說 ：「蜀兵在鐵籠山後，用木牛流馬搬運糧草，以為久計，只待羌兵策應。」昭喚徐質： 「昔日所以勝蜀者，因斷彼糧道也。今蜀兵在鐵籠山後運糧，汝今夜引兵五千，斷其糧 道，蜀兵自退矣。」</p><p class=" stretch-last-line ">徐質領令，初更時分，引兵望鐵籠山來，果見蜀兵二百餘人，驅百餘頭木牛流馬， 裝載糧草而行。魏兵一聲喊起，徐質當先攔住。蜀兵盡棄糧草而走。質分兵一半，押送 糧草回寨；自引兵一半追來。追不到十里，前面車仗橫截去路。質令軍士下馬拆開車仗</p></div> </div>