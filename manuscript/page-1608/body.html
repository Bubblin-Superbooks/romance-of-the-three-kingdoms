<div class="leaf "><div class="inner justify"><p class="no-indent  ">勢沈重，乃召太傅諸葛恪、大司馬呂岱至榻前囑以後事。囑訖而薨。在位二十四年，壽 七十一歲。乃蜀漢延熙十五年也。後人有詩曰：紫髯碧眼號英雄，能使臣僚肯盡忠。二 十四年興大業，龍盤虎踞在江東。</p><p>孫權既亡，諸葛恪立孫亮為帝，大赦天下，改元大興元年；諡權曰大皇帝，葬於蔣 陵。早有細作探知其事，報入洛陽。司馬師聞孫權已死，遂議起兵伐吳。尚書傅嘏曰： 「吳有長江之險，先帝屢次征伐，皆不遂意；不如各守邊疆，乃為上策。」師曰：「天 道三十年一變，豈皇帝為鼎峙乎？吾欲伐吳。」昭曰：「今孫權新亡，孫亮幼懦，其隙 正可乘也。」遂令征南大將軍王昶，引兵十萬攻東興；鎮南都督毋丘儉，引兵十萬攻武 昌；三路進發。又遣弟司馬昭為大都督，總領三路軍馬。</p><p class=" stretch-last-line ">是年冬十月，司馬昭兵至東吳邊界，屯住人馬，喚王昶、胡遵、毋丘儉到帳中計議</p></div> </div>