<div class="leaf "><div class="inner justify"><p class="no-indent  ">曰：「郭嘉曾有何說？」使者不敢言。策怒，固問之。使者只得從實告曰：「郭嘉曾對 曹操言：主公不足懼也。輕而無備，性急少謀，乃匹夫之勇耳；他日必死於小人之手。 」策聞言，大怒曰：「匹夫安敢料吾！吾誓取許昌！」遂不待瘡愈，便欲商議出兵。張 昭諫曰：「醫者戒主公百日休動，今何因一時之忿，自輕萬乘之軀？」</p><p>正話間，忽報袁紹遣使陳震至。策喚入問之。震具言袁紹欲結東吳為外應，共攻曹 操。策大喜，即日會諸將於城樓上，設宴款待陳震。飲酒久間，忽見諸將互相耳語，紛 紛下樓。策怪問何故。左右曰：「有于神仙者，今從樓下過，諸將欲往拜之耳。」</p><p class=" stretch-last-line ">策起身憑欄觀之，見一道人，身披鶴氅，手攜藜杖，立於當道，百姓俱焚香伏道而 拜。策怒曰：「是何妖人？快與我擒來！」左右曰：「此人姓于，名吉。寓居東方，往</p></div> </div>