<div class="leaf "><div class="inner justify"><p>權設宴款待費褘。飲宴間，權問曰：「丞相軍前，用誰當先破敵？」褘曰：“魏延 為首。”權笑曰：“此人勇有餘，而心不正。若一朝無孔明，彼必為禍。孔明豈未知耶 ？」褘曰：「陛下之言極當！臣今歸去，即當以此言告孔明。」遂拜辭孫權，回到祁山 ，見了孔明，具言吳主起大兵三十萬，御駕親征，兵分三路而進。孔明又問曰：「吳主 別有所言否？」費褘將論魏延之語告之。孔明歎曰：「真聰明之主也！吾非不知此人。 為惜其勇，故用之耳。」褘曰：「丞相早宜區處。」孔明曰：「吾自有法。」</p><p>褘辭別孔明，自回成都。孔明正與諸將商議征進，忽報有魏將來投降。孔明喚入問 之，答曰：「「某乃魏國偏將鄭文也。近與秦朗同領人馬，聽司馬懿調用。不料司馬懿 徇私偏向，加秦朗為前將軍，而視文如草芥，因此不平，特來投降丞相。望賜收錄。」</p></div> </div>