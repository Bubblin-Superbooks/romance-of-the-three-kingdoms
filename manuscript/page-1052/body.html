<div class="leaf "><div class="inner justify"><p class="no-indent  ">定軍山只在掌中也。」忠仰見山頭稍平，山上有些少人馬。是夜二更，忠引軍士鳴金擊 鼓，直殺上山頂。此山有夏侯淵部將杜襲把守，止有數百餘人。當時見黃忠大隊擁上， 只得棄山而走。</p><p>忠得了山頂，正與定軍山相對。法正曰：「將軍可守在半山，某居山頂。待夏侯淵 兵至，吾舉白旗為號，將軍卻按兵勿動；待他倦怠無備，吾卻舉起紅旗，將軍便下山擊 之：以逸待勞，必當取勝。」忠大喜，從其計。</p><p class=" stretch-last-line ">卻說杜襲引軍逃回，見夏侯淵，說黃忠奪了對山。淵大怒曰；「黃忠占了對山，不 容我不出戰。」張郃諫曰：「此乃法正之謀也。將軍不可出戰，只宜堅守。」淵曰：「 占了吾對山，觀吾虛實，如何不出戰﹖」郃苦諫不聽。淵分軍圍住對山，大罵挑戰。法 正在山上舉起白旗；任從夏侯淵百般辱罵，黃忠只不出戰。午時以後，法正見曹兵倦怠</p></div> </div>