<div class="leaf "><div class="inner justify"><p class="no-indent  ">不看費司馬之面，必斬汝二人之首！」乃喚武士各杖四十，摘去先鋒印綬，罰糜芳守南 郡，傅士仁守公安；且曰：「吾若得勝回來之日，稍有差池，二罪俱罰！」</p><p>二人滿面羞慚，喏喏而去。雲長便令廖化為先鋒，關平為副將，自總中軍，馬良、 伊籍為參軍，一同征進。先是有胡華之子胡班，到荊州來降投關公；公念其舊日相救之 情，甚愛之。令隨費詩入川，見漢中王受爵。費詩辭別關公，帶了胡班自回蜀中去了。</p><p class=" stretch-last-line ">且說關公是日祭了帥字大旗，假寐於帳中。忽見一豬，其大如牛，渾身黑色，奔入 帳中，逕咬雲長之足。雲長大怒，急拔劍斬之，聲如裂帛。霎然驚覺，乃是一夢，便覺 左足陰陰疼痛；心中大疑，喚關平至，以夢告之。平對曰：「豬亦有龍象。附足乃是升 騰之意，不必疑忌。」雲長聚眾官於帳下，告以夢兆。或言吉祥者，或言不祥者，眾論</p></div> </div>