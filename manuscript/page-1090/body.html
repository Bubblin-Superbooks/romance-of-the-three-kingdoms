<div class="leaf "><div class="inner justify"><p class="no-indent  ">塗地，不能補報。大王何疑於德也？德昔在故鄉時，與兄同居；嫂甚不賢，德乘醉殺之 ；兄恨德入骨髓，誓不相見，恩已斷矣。故主馬超，有勇無謀，兵敗地亡，孤身入川， 今與德各事其主，舊義已絕。德感大王恩遇，安敢萌異志？惟大王察之。」操乃扶起龐 德，撫慰曰：「孤素知卿忠義，前言特以安眾人之心耳。卿可努力建功，卿不負孤，孤 亦必不負卿也。」</p><p class=" stretch-last-line ">德拜謝回家，令匠人造一木櫬。次日，請諸友赴席，列櫬於堂。眾親友見之皆驚， 問曰：「將軍出師，何用此不祥之物？」德舉盃謂親友曰：「吾受魏王厚恩，誓以死報 。今去樊城，與關某決戰，我若不能殺彼，必為彼所殺；即不為彼所殺，我亦當自殺： 故先備此櫬，以示無空回之理。」眾皆嗟歎。德喚其妻李氏與其子龐會出，謂其妻曰： 「吾今為先鋒，義當效死疆場。我若死，汝好生看養吾兒。吾兒有異相，長大必當與吾</p></div> </div>