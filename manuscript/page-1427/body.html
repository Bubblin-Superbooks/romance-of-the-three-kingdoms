<div class="leaf "><div class="inner justify"><p>今民窮兵疲，而事不可息；事不可息，則住與行，勞費正等；而不及早圖之，欲以 一州之地，與賊持久：此臣之未解六也。</p><p>夫難平者，事也。昔先帝敗軍於楚，當此之時，曹操拊手，謂天下已定。然後先帝 東連吳越，西取巴蜀，舉兵北征，夏侯授首。此操之失計，而漢事將成也。然後吳更違 盟，關羽毀敗，秭歸蹉跌，曹丕稱帝。凡事如是，難可逆料。臣鞠躬盡瘁，死而後已， 至於成敗利鈍，非臣之明所能逆竟睹（左者右見）也。</p><p>後主覽表甚喜，即敕令孔明出師。孔明受命，起三十萬大兵，令魏延總督前部先鋒 ，逕奔陳倉道口而來。</p><p class=" stretch-last-line ">早有細作報入洛陽。司馬懿奏知魏主，大會文武商議。大將軍曹真出班奏曰：「臣 昨守隴西，功微罪大，不勝惶恐。今乞引大軍往擒諸葛亮。臣近得一員大將，使六十斤</p></div> </div>