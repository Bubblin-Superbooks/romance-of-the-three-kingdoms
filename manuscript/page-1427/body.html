<div class="leaf "><div class="inner justify"><p class="no-indent  ">之。今魏兵分三路而來，諸卿有何高見？」顧雍進曰：「此大任非陸伯言不敢當也。」</p><p class=" stretch-last-line ">權大喜，乃召陸遜，封為輔國大將軍、平北都元帥，統御林大兵，攝行王事；授以 白旄黃鉞，文武百官，皆聽約束。權親自與遜執鞭。領命謝恩畢，乃保二人為左右都督 ，分兵以迎三道。權問何人，遜曰：「奮威將軍朱桓、妥南將軍全琮二人可為輔佐。」 權從之，即命朱桓為左都督，全琮為右都督都。於是陸遜總率江南八十一州並荊湖之眾 七十餘萬，令朱桓在左，全琮在右，遜自居中，三路進兵。朱桓獻策曰：「曹休以親見 任，非智勇之將也。今聽周魴誘言，深入重地，元帥以兵擊之，曹休必敗。敗後必走兩 條路：左乃夾石，右乃桂車。此二路皆山僻小徑，最為險峻。某願與全子璜各引一軍， 伏於山險，先以柴木大石塞斷其路，曹休可擒矣。若擒了曹休，便長驅直進，唾手而得</p></div> </div>