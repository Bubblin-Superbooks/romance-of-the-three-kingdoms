<div class="leaf "><div class="inner justify"><p class="no-indent  ">維到漢中，整頓人馬。征西大將軍張翼曰：「蜀地淺狹，錢糧淺薄，不宜遠征；不如據 險守分，恤軍愛民：此乃保國之計也。」維曰：「不然。昔丞相未出茅廬，已定三分天 下，然其六出祁山以圖中原；不幸半途而喪，以致功業未成。今吾既受丞相遺命，當盡 忠報國以繼其志，雖死而無恨也。今魏有隙可乘，不就此時伐之，更待何時？」夏侯霸 曰：「將軍之言是也。可將輕騎先出枹罕。若得洮西、南安，則諸郡可定。」張翼曰： 「向者不克而還，皆因軍出甚遲也。兵法云：『攻其無備，出其不意。』今若火速進兵 ，使魏人不能提防，必然全勝矣。」</p><p class=" stretch-last-line ">於是姜維引兵五萬，望枹罕進發。兵至洮水，守邊軍士報知雍州刺史王經、副將軍 陳泰。王經先起馬步兵七萬來迎。姜維吩咐張翼如此如此，又吩咐夏侯霸如此如此：二 人領計去了，維乃自引大軍背洮水列陣。王經引數員牙將出而問曰：「魏與吳、蜀，己</p></div> </div>