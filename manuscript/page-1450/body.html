<div class="leaf "><div class="inner justify"><p>再說張郃回到長安，見郭淮、孫禮說：「陳倉已失，郝昭已亡，散關亦被蜀兵佔了 。今孔明復出祁山，分道進兵。」淮大驚曰：「若如此，必取雍、郿矣！」乃留張郃守 長安，令孫禮保雍城。淮自引兵星夜來郿城守禦，一面上表入洛陽告急。</p><p>卻說魏主曹叡設朝，近臣奏曰：「陳倉城已失，郝昭已亡，諸葛亮又出祁山，散關 亦被蜀兵奪了。」叡大驚。忽又奏滿寵等有表，說：「東吳孫權僭稱帝號，與蜀同盟， 今遣陸遜在武昌訓練人馬，聽候調用。只在旦夕，必入寇矣。」</p><p class=" stretch-last-line ">叡聞知兩處危急，舉止失措，甚是驚慌。此時曹真病未痊，即召司馬懿商議。懿曰 ：「以臣愚意所料，東吳必不舉兵。」叡曰：「卿何以知之？」懿曰：「孔明嘗思報★ （左犬右虎）亭之讎，非不欲吞吳也，只恐中原乘虛擊彼，故暫與東吳聯盟。陸遜亦知</p></div> </div>