<div class="leaf "><div class="inner justify"><p class="no-indent  ">拒敵不住，連輸數陣，今特來告急。」操乃馳書與孫策，令其跨江布陣，以為劉表疑兵 ，使不敢妄動；自己即日班師，別議征張繡之事。臨行，令玄德仍屯兵小沛，與呂布結 為兄弟，互相救助，再無相侵。呂布引兵自回徐州。操密謂玄德曰：「吾令汝屯兵小沛 ，是『掘坑待虎』之計也。公但與陳珪父子商議，勿致有失。某當為公外援。」話畢而 別。</p><p>卻說曹操引軍回許都，人報段煨殺了李傕，伍習殺了郭氾，將頭來獻。段煨並將李 傕合族老小二百餘口活解入許都。操令分於各門處斬，傳首號令，人民稱快。天子陞殿 ，會集文武，作太平筵宴。封段煨為盪寇將軍，伍習為殄虞將軍，各引兵鎮守長安。二 人謝恩而去。操即奏張繡作亂，當興兵伐之。天子乃親排鑾駕，送操出師，時建安三年 夏四月也。</p><p class=" stretch-last-line ">操留荀彧在許都，調遣兵將，自統大軍進發。行軍之次，見一路麥已熟。民因兵至</p></div> </div>