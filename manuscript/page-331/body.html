<div class="leaf "><div class="inner justify"><p class="no-indent  ">興無名之兵，竊為明公不取。」謀士郭圖曰：「非也：兵加曹操，豈曰無名？公正當及 時早定大業。願從鄭尚書之言，與劉備共仗大義，剿滅曹賊；上合天意，下合民情，實 為萬幸甚！」</p><p>四人爭論未定，紹躊躇不決。忽許攸、荀諶自外而入。紹曰：「二人多有見識，且 看如何主張。」二人施禮畢，紹曰：「鄭尚書有書來，令我起兵助劉備，攻曹操。起兵 是乎？不起兵是乎？」二人齊聲應曰：「明公以眾克寡，以強攻弱，討漢賊以扶王室： 起兵是心。」紹曰：「二人所見，正合我心。」便商議興兵。先令孫乾回報鄭玄，並約 玄德準備接應；一面令審配、逢紀為統軍，田豐、荀諶、許攸為謀士，顏良、文醜為將 軍，起馬軍一十五萬，步兵一十五萬，共精兵三十萬，望黎陽進發。</p><p class=" stretch-last-line ">分撥已定，郭圖進曰：「以明公大舉伐操，必須數操之惡，馳檄各郡，聲罪致討，</p></div> </div>