<div class="leaf "><div class="inner justify"><p class="no-indent  ">與汝等隨後擊之，便可擒諸葛亮也。」言訖，呵呵大笑。忽然班內一酋長曰：「沙口水 淺，倘蜀兵透漏過來，深為利害；當分軍守把。」獲笑曰：「汝是本處土人，如何不知 ？吾正要蜀兵來渡此水，渡則必死於水中矣。」酋長又曰：「倘有土人說與夜渡之法， 當復何如？」獲曰：「不必多疑。吾境內之人，安肯助敵人耶？」正言之間，忽報蜀兵 不知多少，暗渡瀘水，絕繼了夾山糧道，打著「平北將軍馬岱」旗號。獲笑曰：「量此 小輩，何足道哉！」即遣副將忙牙長，引三千兵投夾山谷來。</p><p>卻說馬岱望見蠻兵已到，遂將二千軍擺在山前。兩陣對圓，忙牙長出馬，與馬岱交 鋒；只一合，被岱一刀，斬於馬下。蠻兵大敗走回，來見孟獲，細言其事。獲喚諸將問 曰：「誰敢去敵馬岱？」言未畢，董荼那出曰：「某願往。」孟獲大喜，遂與三千兵而 去。獲又恐有人再渡瀘水，即遣阿會喃，引三千兵，去守把沙口。</p></div> </div>