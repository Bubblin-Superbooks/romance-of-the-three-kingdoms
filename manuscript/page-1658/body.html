<div class="leaf "><div class="inner justify"><p class="no-indent  ">溼；若新在蜜中，則外溼內燥。」命剖視之，果然內燥。黃門服罪。亮之聰明，大抵如 此。雖然聰明，卻被孫綝把持，不能主張。綝之弟威遠將軍孫據入蒼龍宿衛；武衛將軍 孫恩，偏將軍孫幹，長水校尉孫闓，分屯諸營。</p><p class=" stretch-last-line ">一日吳主孫亮悶坐，黃門伺郎全紀在側，紀乃國舅也。亮因泣告曰：「孫綝專權妄 殺，欺朕太甚；今不圖之，必為後患。」紀曰：「陛下但有用臣處，臣萬死不辭。」亮 曰：「卿可只今點起禁兵，與將軍劉丞各守城門，朕自出殺孫綝。但此事切不可令卿母 知之。卿母乃綝之姐也。倘若泄漏，誤朕匪輕。」紀曰：「乞陛下草詔與臣。臨行事之 時，臣將詔示眾，使綝手下人皆不敢妄動。」亮從之，即寫密詔付紀。紀受詔歸家，密 告其父全尚。尚知此事，乃告妻曰：「三日內殺孫綝矣。」妻曰：「殺之是也。」口雖 應之，卻令人持書報知孫琳。琳大怒，當夜便喚弟兄四人，點起精兵，先圍大內；一面</p></div> </div>