<div class="leaf "><div class="inner justify"><p>紹急遣張郃、高覽去截大路，正遇徐晃燒糧而回。恰欲交鋒，背後張遼、許褚軍到 。兩下夾攻，殺散袁軍，四將合兵一處，回官渡寨中。曹操大喜，重加賞勞；又分軍於 寨前結營，為犄角之勢。</p><p>卻說韓猛敗軍還營，紹大怒，欲斬韓猛，眾官勸免。審配曰：「行軍以糧食為重， 不可不用心隄防。烏巢乃屯糧之處，必得重兵守之。」袁紹曰：「吾籌策已定，汝可回 鄴都監督糧草，休教缺乏。」審配領命而去。袁紹遣大將淳于瓊，督領部將眭元進、韓 莒子、呂威璜、趙叡等，引二萬人馬，守烏巢。那淳于瓊性剛好酒，軍士多畏之；既至 烏巢，終日與諸將聚飲。</p><p class=" stretch-last-line ">且說曹操軍糧告竭，急發使往許昌教荀彧作速措辦糧草，星夜解赴軍前接濟。使者 齎書而往；行不上三十里，被袁軍捉住，縛見謀士許攸。那許攸字子遠，少時曾與曹操</p></div> </div>