<div class="leaf "><div class="inner justify"><p>第六十七回：曹操平定漢中地，張遼威震逍遙津</p><p>卻說曹操興師西征分兵三隊，前部先鋒夏侯淵，張郃；操自領諸將居中；後部曹仁 ，夏侯惇，押運糧草，早有細作報入漢中來。張魯與弟張衛，商議退敵之策。衛曰：「 漢中最險，無如陽平關。可於關之左右，依山傍林，下十餘個寨柵，迎敵曹兵。兄在漢 寧，多撥糧草應付。」</p><p>張魯依言，遣大將楊昂，楊任，與其弟即日起程。軍馬到陽平關，下寨已定。夏侯 淵，張郃，前軍隨到；聞陽平關已有準備，離關一十五里下寨。是夜軍士疲困，各自歇 息。忽寨後一把火起，楊昂，楊任兩路兵殺來劫寨。夏侯淵，張郃急上得馬，四下裏大 兵擁入，曹兵大敗，退見曹操。操怒曰：「汝二人行軍許多年，豈不知『兵若遠行疲困 ，須防劫寨』﹖如何不作準備﹖」欲斬二人，以明軍法。眾宮告免。</p></div> </div>