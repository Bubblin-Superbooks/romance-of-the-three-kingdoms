<div class="leaf "><div class="inner justify"><p class="no-indent  ">戰，不數合敗走。龐德招軍掩殺，曹兵盡退。龐德卻奪了曹操寨柵。見寨中糧草極多， 大喜，即時申報張魯；一面在寨中設宴慶賀。</p><p>當夜二更之後，忽然三路火起：正中是徐晃，許褚；左張郃，右夏侯淵。三路軍馬 ，齊來劫寨。龐德不及提備，只得上馬衝殺出來，望城而走。背後三路兵追來。龐德即 喚開城門，領兵一擁而入。</p><p>此時細作已雜到城中，逕投楊松府下謁見，具說：「魏公，曹丞相久聞盛德，特使 某送金甲為信。更有密書呈上。」松大喜，看了密書中言語，謂細作曰：「上覆魏公， 但請放心。某自有良策奉報。」打發來人先回，便連夜入見張魯，說龐德受了曹操賄賂 ，賣此一陣。張魯大怒，喚龐德責罵，欲斬之。閻圃苦諫。張魯曰：「你來日出戰，不 勝必斬！」龐德抱恨而退。</p><p class=" stretch-last-line ">次日，曹兵攻城，龐德引兵衝出。操令許褚交戰。褚詐敗，龐德趕來。操自乘馬於</p></div> </div>