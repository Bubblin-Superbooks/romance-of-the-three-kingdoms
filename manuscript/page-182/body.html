<div class="leaf "><div class="inner justify"><p class="no-indent  ">。今投使君，共圖大事，未審尊意如何？」玄德曰：「陶使君新逝，無人管領徐州，因 令備權攝州事。今幸將軍至此，合當相讓。」遂將牌印與呂布。呂布卻待要接，只見玄 德背後關、張二公各有怒色。布乃佯笑曰：「量呂布一勇夫，何能作州牧乎？」玄德又 讓。陳宮曰：「『強賓不壓主』，請使君勿疑。」玄德方止。遂設宴相待，收拾宅院安 下。</p><p>次日，呂布回席請玄德，玄德乃與關、張同往。飲酒至半酣，布請玄德入後堂。關 、張隨入。布令妻女出拜玄德。玄德再三謙讓。布曰：「賢弟不必推讓。」張飛聽了， 瞋目大叱曰：「我哥哥是金枝玉葉，你是何等人，敢稱我哥哥為賢弟！你來！我和你鬥 三百合！」玄德連忙喝住，關公勸飛出。玄德與呂布陪話曰：「劣弟酒後狂言，兄勿見 責。」布默默無語。須臾席散。布送玄德出門，張飛躍馬橫鎗而來，大叫：「呂布！我 和你併三百合！」玄德急令關公勸止。</p></div> </div>