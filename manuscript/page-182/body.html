<div class="leaf "><div class="inner justify"><p class="no-indent  ">三百合！」玄德連忙喝住，關公勸飛出。玄德與呂布陪話曰：「劣弟酒後狂言，兄勿見 責。」布默默無語。須臾席散。布送玄德出門，張飛躍馬橫鎗而來，大叫：「呂布！我 和你併三百合！」玄德急令關公勸止。</p><p>次日呂布來辭玄德曰：「蒙使君不棄，但恐令弟輩不能相容。布當別投他處。」玄 德曰：「將軍若去，某罪大矣。劣弟冒犯，另日當令陪話。近邑小沛，乃備昔日屯兵之 處。將軍不嫌淺狹，權且歇馬，如何？糧食軍需，謹當應付。」呂布謝了玄德，自引軍 投小沛安身去了。玄德自去埋怨張飛不題。</p><p class=" stretch-last-line ">卻說曹操平了山東，表奏朝廷，加操為建德將軍費亭侯。其時李傕自為大司馬，郭 汜自為大將軍，橫行無忌，朝廷無人敢言。太尉楊彪、大司農朱雋暗奏獻帝曰：「今曹 操擁兵二十餘萬，謀臣武將數十員，若得此人扶持社稷，剿除奸黨，天下幸甚。」獻帝</p></div> </div>