<div class="leaf "><div class="inner justify"><p class="no-indent  ">卻說關公分兵一半，直抵郟下。公自領兵四面攻打樊城。當日關公自到北門，立馬
揚鞭，指而問曰：「汝等鼠輩，不早來降，更待何時？」
　　正言間，曹仁在敵樓上，見關公身上止披掩心甲，斜袒著綠袍，乃急招五百弓弩手 ，一齊放箭。公急勒馬回時，右臂上中一弩箭，翻身落馬。正是：水裏七軍方喪膽，城 中一箭忽傷身。未知關公性命如何，且看下文分解。</p><p>第七十五回：關雲長刮骨療毒，呂子明白衣渡江</p><p class=" stretch-last-line ">卻說曹仁見關公落馬，即引兵衝出城來；被關平一陣殺回，救關公歸寨，拔出臂箭 。原來箭頭有藥，毒已入骨，右臂青腫，不能運動。關平慌與眾將商議曰：「父親若損 此臂，安能出敵？不如暫回荊州調理。」於是與眾將入帳見關公。公問曰：「汝等來有 何事？」眾對曰：「某等因見君侯右臂損傷，恐臨敵致怒，衝突不便。眾議可暫班師回</p></div> </div>