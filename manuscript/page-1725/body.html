<div class="leaf "><div class="inner justify"><p>猿鳥猶知畏簡書，風雲應為護儲胥。徒勞上將揮神筆，終見降王走傳車。管樂有才 真不忝，關、張無命欲何如？他年錦里經祠廟，梁父吟成恨有餘！</p><p>且說太僕蔣顯到劍閣入見姜維，傳後主敕命，言歸降之事。維大驚失語。帳下眾將 聽知，一齊怨恨，咬牙怒目，鬚髮倒豎，拔刀砍石大呼曰：「吾等死戰，何故先降耶！ 」號哭之聲，聞數十里。</p><p>維見人心思漢，乃以善言撫之曰：「眾將勿憂。吾有一計，可復漢室。」眾將求問 。姜維與諸將附耳低言，說了計策。即於劍閣關遍豎降旗，先令人報入鍾會寨中，說姜 維引張翼、廖化、董厥前來降。會大喜，令人迎接維入帳，會曰：「伯約來何遲也？」 維正色流涕曰：「國家全師在吾，今日至此，猶為速也。」</p><p class=" stretch-last-line ">會甚奇之，下座相拜，待為上賓。維說會曰：「聞將軍自淮南以來，算無遺策；司</p></div> </div>