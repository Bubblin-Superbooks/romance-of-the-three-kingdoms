<div class="leaf "><div class="inner justify"><p class="no-indent  ">殿宇，立宗廟社稷、省臺司院衙門，修城郭府庫；封董承等十三人為列侯。賞功罰罪， 並聽曹操處置。</p><p>操自封為大將軍武平侯，以荀彧為侍中尚書令；荀攸為軍師；郭嘉為司馬祭酒；劉 曄為司空掾曹；毛玠，任峻為典農中郎將，催督錢糧；程昱為東平相，范成，董昭為洛 陽令；滿寵為許都令；夏侯惇，夏侯淵，曹仁，曹洪皆為將軍；呂虔，李典，樂進，于 禁，徐晃，皆為校尉；許褚，典韋，皆為都尉；其餘將士，各各封官。自此大權皆歸於 曹操。朝廷大務，先稟曹操，然後方奏天子。</p><p class=" stretch-last-line ">操既定大事，乃設宴後堂，聚眾謀士共議曰：「劉備屯兵徐州，自領州事；近呂布 以兵敗投之，備使居於小沛，若二人同心引兵來犯，乃心腹之患也。公等有何妙計可圖 之？」許褚曰：「願借精兵五萬，斬劉備、呂布之頭，獻於丞相。」荀彧曰：「將軍勇</p></div> </div>