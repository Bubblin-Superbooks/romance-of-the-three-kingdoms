<div class="leaf "><div class="inner justify"><p class="no-indent  ">，趙雲一陣殺散。孔明端坐於帳上。馬岱解祝融夫人到，孔明即令武士去其縛，請在別 帳賜酒壓驚，遣使往告孟獲，欲送夫人換張嶷、馬忠二將。</p><p>孟獲允諾，即放出張嶷、馬忠，還了孔明。孔明遂送夫人入洞。孟獲接著，又喜又 惱。忽報八納洞主到。孟獲出帳迎接，見其人騎著白象，身穿金珠瓔絡，腰懸兩口大刀 ，領著一班餵養虎豹豺狼之士簇擁而入。獲再拜哀告，訴說前事。木鹿大王許以報讎。 獲大喜，設宴相待。</p><p>次日，木鹿大王引本洞帶猛獸而出。趙雲、魏延聽知蠻兵出，遂將軍馬布成陣勢。 二將並轡立於陣前視之，只見蠻兵旗幟器械皆別；人多不穿衣甲，盡裸身赤體，面目醜 陋；身帶四把尖刀；軍中不鳴鼓角，但篩金為號；木鹿大王腰挂兩把寶刀，手執蒂鐘， 身騎白象，從大旗中而出。趙雲見了魏延曰：「我等上陣一生，未嘗見如此人物。」</p></div> </div>