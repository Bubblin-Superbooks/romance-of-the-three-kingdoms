<div class="leaf "><div class="inner justify"><p class="no-indent  ">將兵出，黃忠望風而走，連敗數陣，直退在關上。二將扣關下寨，黃忠堅守不出。孟達 暗暗發書，申報玄德，說「黃忠連敗數陣，今退在關上」玄德慌問孔明。孔明曰：「此 乃老將驕兵之計也。」</p><p>趙雲等不信。玄德差劉封來關上接應黃忠。忠與封相見，問劉封曰：「小將軍來助 戰何意﹖」封曰：「父親得知將軍數敗，故差某來。」忠笑曰：「此老夫驕兵之計也。 看今夜一陣，可盡復諸營，奪其糧食馬匹，此是借寨與彼屯輜重耳。今夜留霍峻守關， 孟將軍可與我搬糧草奪馬匹。小將軍看我破敵。」</p><p class=" stretch-last-line ">是夜二更，忠引五千軍開關直下。原來夏侯尚，韓浩二將，　連日見關上不出，盡 皆懈怠；被黃忠破寨直入，人不及甲，馬不及鞍，二將各自逃命而走，軍馬自相踐踏， 死者無數。比及天明，連奪三寨。寨中丟下軍器鞍馬無數，盡教孟達搬運入關。黃忠催</p></div> </div>