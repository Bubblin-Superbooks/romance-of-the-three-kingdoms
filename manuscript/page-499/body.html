<div class="leaf "><div class="inner justify"><p class="no-indent  ">叫曰：「吾等原係袁氏舊將，不得已而降曹。曹操為人詭譎，薄待吾等，吾今還扶舊主 。可疾開門相納。」高幹未信，只教二將自上關說話。二將卸甲棄馬而入，謂幹曰：「 曹軍新到，可乘其軍心未定，今夜劫寨。某等願當先。」</p><p>幹喜從其言，是夜教二呂當先，引萬餘軍前去。將至曹寨，背後喊聲大震，伏兵四 起。高幹知是中計，急回壺關城。樂進、李典已奪了關。高幹奪路走脫，往投單于。操 領兵拒住關口，使人追襲高幹。幹到單于界，正迎北番左賢王。幹下馬拜伏於地，言： 「曹操吞併疆土，今欲犯王子地面，萬乞救援，同力克復，以保北方。」左賢王曰：「 吾與曹操無讎，豈有侵我土地？汝欲使我結怨於曹氏耶！」叱退高幹。幹尋思無路，只 得去投劉表。行至上潞，被都尉王琰所殺，將頭解送曹操。操封琰為列侯。</p><p class=" stretch-last-line ">并州既定，操商議西擊烏桓。曹洪等曰：「袁熙、袁尚兵敗將亡，勢窮力盡。遠投</p></div> </div>