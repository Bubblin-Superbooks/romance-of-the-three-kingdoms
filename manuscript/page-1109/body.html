<div class="leaf "><div class="inner justify"><p class="no-indent  ">荊州調理。」公怒曰：「吾取樊城，只在目前；取了樊城，即當長驅大進，逕到許都， 剿滅曹賊，以安漢室。豈可因小瘡而誤大事？汝等敢慢吾軍心耶！」</p><p>平等默然而退。眾將見公不肯退兵，瘡又不痊，只得四方訪問名醫。忽一日，有人 從江東駕小舟而來，直至寨前。小校引見關平。平視其人：方巾闊服，臂挽青囊；自言 姓名，乃沛國，譙郡人，姓華，名佗，字元化。因聞關將軍乃天下英雄，今中毒箭，特 來醫治。」平曰：「莫非昔日醫東吳周泰者乎？」佗曰：「然。」</p><p class=" stretch-last-line ">平大喜，即與眾將同引華佗入帳見關公。時關公本是臂痛，恐慢軍心，無可消遣， 正與馬良弈棋；聞有醫者至，即召入。禮畢，賜坐。茶罷，佗請臂視之。公袒下衣袍， 伸臂令佗看視。佗曰：「此乃弩箭所傷，其中有烏頭之藥，直透入骨；若不早治，此臂</p></div> </div>