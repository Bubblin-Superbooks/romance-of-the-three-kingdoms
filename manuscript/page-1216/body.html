<div class="leaf "><div class="inner justify"><p class="no-indent  ">曰：「軍中必有劉備，吾欲擊之。」遜曰：「劉備舉兵東下，連勝十餘陣，銳氣正盛； 今只乘高守險，不可輕出，出則不利。但宜獎勵將士，廣布防禦之策，以觀其變。今彼 馳騁於平原廣野之間，正自得志；我堅守不出，彼求戰不得，必移屯於山林樹木間。吾 當以奇計勝之。」</p><p>韓當口雖應諾，心中只是不服。先主使前隊搦戰，辱罵百端。遜令塞耳休聽，不許 出迎，親自遍歷諸關隘口，撫慰將士，皆令堅守。先主見吳軍不出，心中焦躁。馬良曰 ：「陸遜深有謀略，今陛下遠來攻戰，自春歷夏；彼之不出，欲待我軍之變也：願陛下 察之。」先主曰：「彼有何謀？但怯敵耳；向者數敗，今安敢再出？」先鋒馮習奏曰： 「即今天氣炎熱，軍屯於赤火之中，取水深為不便。」</p><p class=" stretch-last-line ">先主遂命各營，皆移於山林茂盛之地，近溪傍澗；待過夏到秋，併力進兵。馮習遂</p></div> </div>