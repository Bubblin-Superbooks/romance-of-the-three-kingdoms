<div class="leaf "><div class="inner justify"><p>卻說馬忠回見韓當、周泰，收聚敗軍，各分頭把守。軍士中傷者不計其數。馬忠帶 傅士仁、糜芳於江渚屯劄。當夜三更，軍士皆哭聲不止。糜芳暗聽之，有一夥言曰：「 我等皆是荊州之兵，被呂蒙詭計送了主公性命，今劉皇叔御駕親征，東吳早冕休矣。所 恨者，糜芳、傅士仁也。我等何不殺此二賊，去蜀營投降？功勞不小。」又一夥軍言曰 ：「不要性急，等個空兒便就下手。」</p><p>糜芳聽畢，大驚，遂與傅士仁商議曰：「軍心變動，我二人性命難保。今蜀主所恨 者，馬忠耳；何不殺了他，將首級去獻蜀主，告稱：『我等不得已而降吳，今知御駕前 來，特地詣營請罪。』」仁曰：「不可，去必有禍。」芳曰：「蜀主寬仁厚德；目今阿 斗太子是我外甥，彼但念我國戚之情，必不肯加害。」</p><p class=" stretch-last-line ">二人計較已定，先備了馬。三更時分，入帳刺殺馬忠，將首級割了，二人帶數十騎</p></div> </div>