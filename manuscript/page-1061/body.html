<div class="leaf "><div class="inner justify"><p class="no-indent  ">文分解。</p><p>第七十二回：諸葛亮智取漢中，曹阿瞞兵退斜谷</p><p>卻說徐晃引軍渡漢水，王平苦諫不聽，渡過漢水紮營。黃忠，趙雲，告玄德曰：「 某等各引本部兵去迎曹兵。」玄德應允。二人引兵而行。忠謂雲曰：「今徐晃恃勇而來 ，且休與敵；待日暮兵疲，你我分兵兩路擊之，可也。」雲然之，各引一軍據住寨柵。 徐晃引兵從辰時搦戰，直至申時，蜀兵不動。晃盡教弓弩手向前，望蜀營射去。黃忠謂 趙雲曰：「徐晃令弓弩射者，其軍必將退也；可乘時擊之。」</p><p>言未已，忽報曹兵後隊，果然退動。於是蜀營鼓聲大震，黃忠領兵左出，趙雲領兵 右出。兩下夾攻，徐晃大敗。軍士逼入漢水，死者無數。晃死戰得脫，回營責王平曰： 「汝見吾軍勢將危，如何不救？」平曰：「我若來救，此寨亦不能保。我曾諫公休去， 公不肯聽，以致此敗。」</p></div> </div>