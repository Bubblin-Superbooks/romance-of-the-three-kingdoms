<div class="leaf "><div class="inner justify"><p class="no-indent  ">回荊州，徐圖進取，此為下計。若沉吟不去，將至大困，不可救矣。」玄德曰：「軍師 上計太促，下計太緩：中計不遲不疾，可以行之。」</p><p>於是發書致劉璋，只說曹操令部將樂進引兵至青泥鎮，眾將抵敵不住，吾當親往拒 之，不及面會，特書相辭。書至成都，張松聽得說劉玄德欲回荊州，只道是真心，乃修 書一封，欲令人送與玄德。卻值親兄廣漢太守張肅到，松急藏書於袖中，與肅相陪說話 。肅見松神情恍惚，心中疑惑。松取酒與肅共飲。獻酬之間，忽落此書於地，被肅從人 拾得。席散後，從人以書呈肅。肅開視之。書略曰：「昨松進言於皇叔，並無虛謬，何 乃遲遲不發？逆取順守，古人所貴。今大事已在掌握之中，何故欲棄此而回荊州乎？使 松聞之，如有所失。書呈到日，疾速進兵。松當為內應，萬勿自誤！」</p><p class=" stretch-last-line ">張肅見了，大驚曰：「吾弟作滅門之事，不可不首。」連夜將書見劉璋，具言弟張</p></div> </div>