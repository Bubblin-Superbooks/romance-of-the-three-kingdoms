<div class="leaf "><div class="inner justify"><p>卓然其說，喚李催，郭汜，領兵五百，圍住太傅袁隗家，不分老幼，盡皆誅絕，先 將袁隗首級去關前號令。卓遂起兵二十萬，分為兩路而來：一路先令李催，郭汜，引兵 五萬，把住汜水關，不要廝殺；卓自將十五萬，同李儒，呂布，樊稠，張濟，等守虎牢 關。這關離洛陽五十里。軍馬到關，卓令呂布領三萬大軍，去關前紮住大寨。卓自在關 上屯住。</p><p class=" stretch-last-line ">流星馬探聽得，報入袁紹大寨裏來。紹聚眾商議。操曰：「董卓屯兵虎牢，截俺諸 侯中路，今可勒兵一半迎敵。」紹乃分王匡，喬瑁，鮑信，袁遺，孔融，張楊，陶謙， 公孫瓚，八路諸侯，往虎牢關迎敵。操引軍往來救應。八路諸侯，各自起兵。河內太守 王匡，引兵先到。呂布帶鐵騎三千，飛奔來迎。王匡將軍馬列成陣勢，勒馬門旗下看時 ，見呂布出陣：頭戴三叉束髮紫金冠，體挂西川紅錦百花袍，身披獸面吞頭連環鎧，腰</p></div> </div>