<div class="leaf "><div class="inner justify"><p class="no-indent  ">奪門而出。人報知司馬懿。懿恐桓範亦走，急令人召之。範與其子商議。其子曰：「車 駕在外，不如南出。」</p><p>範從其言，乃上馬至平昌門，城門已閉，把門將乃桓範舊吏司蕃也。範袖中取出一 竹版曰：「太后有詔，可即開門。」司蕃曰：「請詔驗之。」範叱曰：「汝是吾故吏， 何敢如此！」司蕃只得開門放出。範出至城外，喚司蕃曰：「太傅造反，汝可速隨我去 。」</p><p>蕃大驚，追之不及。人報知司馬懿。懿大驚曰：「智囊洩矣！如之奈何？」蔣濟曰 ：「駑馬戀棧豆，必不能用也。」懿乃召許允、陳泰曰：「汝去見曹爽，說太傅別無他 事，只是削汝兄弟兵權而已。」</p><p>許、陳二人去了。又召殿中校尉尹大目至；令戡濟作書，與目持去見爽。懿分付曰 ：「汝與爽厚，可領此任。汝見爽說吾與蔣濟指洛水為誓，只因兵權之事，別無他意。 」尹大目依令而去。</p></div> </div>