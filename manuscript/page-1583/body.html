<div class="leaf "><div class="inner justify"><p class="no-indent  ">哭至座前索命。叡因此得病。病漸沉重，命侍中光祿大夫劉放、孫資，掌樞密院一切事 務；又召文帝子燕王曹宇為大將軍，佐太子曹芳攝政。宇為人恭儉溫和，不肯當此大任 ，堅辭不受。叡召劉放、孫資問曰：「宗族之內，何人可在？」二人久得曹真之惠，乃 保奏曰：「惟曹子丹之子曹爽可也。」叡從之。二人又奏曰：「欲用曹爽，當遣燕王歸 國。」叡然其言。二人遂請叡降詔，齎出諭燕王曰：「有天子手詔，命燕王歸國，限即 日就行；若無詔不許入朝。」燕王涕泣而去。遂封曹爽為大將軍，總攝朝政。叡病漸危 ，急令使持節詔司馬懿還朝。懿受命逕到許昌，入見魏主。叡曰：「朕惟恐不得見卿； 今日得見，死無恨矣。」懿頓首奏曰：「臣在途中，聞陛下聖體不安，恨不助生兩翼， 飛至闕下。今日得見龍顏，臣之幸也。」</p><p class=" stretch-last-line ">叡宣太子曹芳，大將軍曹爽，侍中劉放、孫資等，皆至御榻之前。叡執司馬懿之手</p></div> </div>