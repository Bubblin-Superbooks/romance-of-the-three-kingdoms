<div class="leaf "><div class="inner justify"><p>魏主曹芳聽畢，乃喚曹爽曰：「太傅之言若此，卿如何裁處？」爽手足失措，回顧 二弟曰：「為之奈何？」羲曰：「劣弟亦曾諫兄，兄執迷不聽，致有今日。司馬懿譎詐 無比，孔明尚不能勝，況我兄弟乎？不如自縳見之，以免一死。」</p><p>言未畢，參軍辛敞、司馬魯芝到。爽問之。二人告曰：「城中把得鐵桶相似，太傅 引兵屯洛水浮橋，勢將不可復歸：宜早定大計。」</p><p>正言間，司農桓範驟馬而至，謂爽曰：「太傅已變，將軍何不請天子幸許都，調外 兵以討司馬懿耶？」爽曰：」吾等全家皆在城中，豈可投他處求援？」範曰：「匹夫臨 難，尚欲望活！今主公身隨天子，號令天下，誰敢不應？豈可自投死地乎？」</p><p class=" stretch-last-line ">爽聞言不決，惟流涕而已。範又曰：「此去許都，不過中宿。城中糧草，足支數載 。今主公別營兵馬，近在關南，呼之即至。大司馬之印，某將在此。主公可急行，遲則</p></div> </div>