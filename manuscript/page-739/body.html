<div class="leaf "><div class="inner justify"><p>操從其說，即縱馬向前，欠身謂雲長曰：「將軍別來無恙？」雲長亦欠身答曰：「 關某奉軍師將令，等候丞相多時。」操曰：「曹操兵敗勢危，到此無路，望將軍以昔日 之情為重。」雲長曰：「昔日關某雖蒙丞相厚恩，然已斬顏良，誅文醜，解白馬之圍， 以奉報矣。今日之事，豈敢以私廢公？」操曰：「五關斬將之時，還能記否？大丈夫以 信義為重。將軍深明春秋，豈不知庾公之斯追子濯孺子之事乎？」</p><p class=" stretch-last-line ">雲長是個義重如山之人，想起當日曹操許多恩義，與後來五關斬將之事，如何不動 心？又見曹軍惶惶皆欲垂淚，越發心中不忍。於是把馬頭勒回，謂眾軍曰：「四散擺開 。」這個分明是放曹操的意思。操見雲長回馬，便和眾將一齊衝將過去。雲長回身時， 曹操已與眾將過去了。雲長大喝一聲，眾軍皆下馬，哭拜於地。雲長愈加不忍。正猶豫</p></div> </div>