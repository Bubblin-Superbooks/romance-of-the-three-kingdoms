<div class="leaf "><div class="inner justify"><p class="no-indent  ">令先君同受密詔，誓誅此賊。今令先君被操所害，此將軍不共天地，不同日月之讎也。 若能率西涼之兵，以攻操之右，備當舉荊襄之眾，以遏操之前。則逆操可擒，奸黨可滅 ，讎辱亦可報，漢室可興矣。書不盡言，立待回音。」</p><p>馬超看畢，即時揮涕回書，發使者先回，隨後便起西涼軍馬。正欲進發，忽西涼太 守韓遂使人請馬超往見。超至遂府，遂將出曹操書示之。內云：「若將馬超擒赴許都， 即封汝為西涼侯。」超拜伏於地曰：「請叔父就縳俺兄弟二人，解赴許昌，免叔父戈戟 之勞。」韓遂扶起曰：「吾與汝父結為兄弟，安忍害汝？汝若興兵，吾當相助。」</p><p class=" stretch-last-line ">馬超拜謝。韓遂便將操使者推出斬之，乃點手下八部軍馬，一同進發。那八部乃侯 選，程銀，李堪，長橫，梁興，成宜，馬玩，楊秋也。八將隨著韓遂，合馬超手下龐德</p></div> </div>