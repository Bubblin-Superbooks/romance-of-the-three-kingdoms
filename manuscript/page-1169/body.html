<div class="leaf "><div class="inner justify"><p class="no-indent  ">揚神武，芟除兇暴，清定區夏。今王丕纘承前緒，至德光昭，聲教被四海，仁風扇八區 ；天之曆數，實在爾躬。昔虞舜有大功二十，而放勳禪以天下；大禹有疏導之績，而重 華禪以帝位。漢承堯運，有傳聖之義。加順靈祇，紹天明命，使行御丈大夫張音，持節 奉皇帝璽綬。王其受之！」</p><p>曹丕接詔欣喜，謂賈詡曰：「雖二次有詔，然終恐天下後世，不免篡竊之名也。」 詡曰：「此事極易。可再命張音齎回璽綬，卻教華歆令漢帝築一臺，名『受禪臺』；擇 吉日良辰；集大小公卿，盡到臺下，令天子親奉璽綬，禪天下與王，便可以釋群疑而絕 眾議矣。」</p><p class=" stretch-last-line ">丕大喜，即令張音捧回璽綬，仍作表謙辭。音回奏獻帝。帝問群臣曰：「魏王又讓 ，其意若何？」華歆奏曰：「陛下可築一臺，名曰『受禪臺』，聚集公卿庶民，明白禪</p></div> </div>