<div class="leaf "><div class="inner justify"><p class="no-indent  ">相見。」關公曰：「綠林中非豪傑托足之處。公等今後可各去邪歸正，勿自陷其身。」 元紹拜謝。</p><p>正說話間，遙望一彪人馬來到。元紹曰：「此必周倉也。」關公乃立馬待之。果見 一人，黑面長身，持槍乘馬，引眾而至；見了關公，驚喜曰：「此關將軍也！」疾忙下 馬俯，伏道傍曰：「周倉參拜。」關公曰：「壯士何處曾識關某來？」倉曰：「舊隨黃 巾張寶時，曾識尊顏；恨失身賊黨，不得相隨。今日幸得拜見。願將軍不棄，收為步卒 ，早晚執鞭隨鐙，死亦甘心！」公見其意甚誠，乃謂曰：「汝若隨我，汝手下人伴若何 ？」倉曰：「願從則俱從；不願從者，聽之可也。」</p><p class=" stretch-last-line ">於是眾人皆曰：「願從。」關公乃下馬至車前稟問二嫂。甘夫人曰：「叔叔自離許 都，於路獨行至此，歷過多少艱難，未嘗要軍馬相隨；前廖化欲相投，叔既卻之，今何</p></div> </div>