<div class="leaf "><div class="inner justify"><p class="no-indent  ">軍急趕，政令壯士數百騎趕來。行至一大林，忽聽得背後大喝一聲曰：「趙子龍在此！ 」驚得魏兵落馬者百餘人，餘者皆越嶺而去。</p><p>萬政勉強來敵，被雲一箭射中盔纓，驚跌於澗中。雲以槍指之曰：「吾饒汝性命回 去！快教郭淮趕來！萬政脫命而回。雲護送車仗人馬，望漢中而去，沿途並無遺失。曹 真、郭淮復奪三郡，以為己功。</p><p class=" stretch-last-line ">卻說司馬懿分兵而進，此時蜀兵盡回漢中去了。懿引一軍復到西城，因問遺下居民 及山僻隱者，皆言孔明只有二千五百軍在城中，又無武將，只有幾個文官，別無埋伏。 武功山小民告曰：「關興、張苞，只各有三千軍，轉山吶喊，鼓譟驚追，又無別軍，並 不敢廝殺。」懿悔之不及，仰天歎曰：「吾不如孔明也！」遂安撫了官民，引兵逕還長 安，朝見魏主。叡曰：「今日復得隴西諸郡，皆卿之功也。」懿奏曰：「今蜀兵皆在漢</p></div> </div>