<div class="leaf "><div class="inner justify"><p class="no-indent  ">追至山僻之間，時已二更。到一莊上，下馬叩門。一老者出問何人。興曰：「吾是戰將 ，迷路到此，求一飯充飢。」</p><p>老人引入，興見堂內點著明燭，中堂繪關公神像。興大哭而拜。老人問曰：「將軍 何故哭拜？」興曰：「此吾父也。」老人聞言，即便下拜。興曰：「何故供養吾父？」 老人答曰：「此間皆是尊神地方。在生之日，家家侍奉，何況今日為神乎？老夫只望蜀 兵早早報讎。今將軍到，此百姓有福矣。」遂置酒待之，卸鞍喂馬。</p><p class=" stretch-last-line ">三更以後，忽門外又一人擊戶。老人出而問之：乃吳將潘璋亦來投宿。恰入草堂， 關興見了，按劍大喝曰：「反賊休走！」璋回身便出。忽門外一人，面如重棗，丹鳳眼 ，臥蠶眉，飄三縷美髯，綠袍金鎧，按劍而入。璋見是關公顯聖，大叫一聲，神魂驚散 ；欲待轉身，早被關興手起劍落，斬於地上，取心瀝血，就關公神像前祭祀。興得了父</p></div> </div>