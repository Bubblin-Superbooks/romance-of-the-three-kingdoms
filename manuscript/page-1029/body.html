<div class="leaf "><div class="inner justify"><p class="no-indent  ">。」洪曰：「巴西守將張飛，非比等閒，不可輕敵。」張郃曰：「人皆怕張飛，吾視之 如小兒耳！此去必擒之！」洪曰：「倘有疏失，若何﹖」郃曰：「甘當軍命。」洪勒了 文狀，張郃進兵。正是：自古驕兵多致敗，從來輕敵少成功。未知勝負如何，且看下文 分解。</p><p>第七十回：猛張飛智取瓦口隘，老黃忠計奪天蕩山</p><p>卻說張郃部兵三萬，向分三寨，各傍山險：一名巖渠寨，一名蒙頭寨，一名蕩石寨 。當日張郃於三寨中，各分軍一半，去取巴西，留一半守寨。早有探馬報到巴西，說張 郃引兵來了。張飛急喚雷同商議。同曰：「閬中地惡山險，可以埋伏。將軍引兵出戰， 我出奇兵相助，郃可擒矣。」</p><p class=" stretch-last-line ">張飛撥精兵五千與雷同去訖。飛自引兵一萬，離閬中三十里，與張郃兵相遇。兩軍 排開，張飛出馬，單搦張郃。郃挺搶縱馬而出。戰到三十餘合，後軍忽然喊起。原來望</p></div> </div>