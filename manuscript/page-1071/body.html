<div class="leaf "><div class="inner justify"><p class="no-indent  ">人。惟脩知其意，臨葬時指而歎曰：「丞相非在夢中，君乃在夢中耳！」操聞而愈惡之 。</p><p>操第三子曹植，愛脩之才，常邀脩談論，終夜不息。操與眾商議，欲立植為世子。 曹丕知之，密請朝歌長吳質入內府商議；因恐有人知覺，乃用大簏藏吳質於中，只說是 絹匹在內，載入府中。脩知其事，逕來告操。操令人於丕府門伺察之。丕慌告吳質。質 曰：「無憂也。明日用大簏裝絹，再入以惑之。」丕如其言，以大簏載絹入。使者搜看 簏中，果絹也，回報曹操。操因疑脩譖害曹丕，愈惡之。</p><p class=" stretch-last-line ">操欲試曹丕，曹植之才幹。一日，令各出鄴城門；卻密使人分付門吏，令勿放出。 曹丕先至。門吏阻之，丕只得退回。植聞知，問於脩。脩曰：「君奉王命而出，如有阻 當者，竟斬之可也。」植然其言。及至門，門吏阻住。植叱曰：「吾奉王命，誰敢阻當</p></div> </div>