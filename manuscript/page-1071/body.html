<div class="leaf "><div class="inner justify"><p>操心驚，望陽平關而走。玄德大兵追至南鄭，褒州。安民已畢，玄德問孔明曰：「 曹操此來，何敗之速也？」孔明曰：「操平生為人多疑，雖能用兵，疑則多敗。吾以疑 兵勝之。」玄德曰：「今操退守陽平關，其勢已孤，先生將何策以退之？」孔明曰：「 亮已算定了。」便差張飛，魏延，分兵兩路去截曹操糧道，令黃忠，趙雲，分兵兩路去 放火燒山。四路軍將，各引鄉導官軍去了。</p><p>卻說曹操退守陽平關，令軍哨探。回報曰：「今蜀兵將遠近小路，盡皆塞斷；砍柴 去處，盡放火燒絕；不知兵在何處。」</p><p class=" stretch-last-line ">操正疑惑間，又報張飛，魏延，分兵劫糧。操問曰：「誰敢敵張飛？」許褚曰：「 某願往！」操令許褚引一千精兵，去陽平關路上護接糧草。解糧官接著，喜曰：「若非 將軍到此，糧不得到陽平矣。」遂將車上的酒肉，獻與許褚。褚痛飲，不覺大醉，便乘</p></div> </div>