<div class="leaf "><div class="inner justify"><p class="no-indent  ">曰：「關公心如鐵石，不可說也。」孫權曰：「真忠臣也！似此如之奈何？」呂範曰： 「某請卜其休咎。」權即令卜之。範揲蓍成象，乃「地水師卦」，更有玄武臨應，主敵 人遠奔。權問呂蒙曰：「卦主敵人遠奔，卿以何策擒之？」蒙笑曰：「卦象正合某之機 也。關公雖有沖天之翼，飛不出吾羅網矣！」正是：龍游溝壑遭蝦戲，鳳入牢籠被鳥欺 。畢竟呂蒙之計若何，且看下文分解。</p><p>第七十七回：玉泉山關公顯聖，洛陽城曹操感神</p><p>卻說孫權求計於呂蒙。蒙曰：「吾料關某兵少，必不從大路而逃。麥城正北有險峻 小路，必從此路而去。可令朱然引精兵五千，伏於麥城之北二十里。彼軍至，不可與敵 ，只可隨後掩殺。彼軍定無戰心，必奔臨沮。卻令潘璋引精兵五百，伏於臨沮山僻小路 ，關某可擒矣。今遣將士各門攻打，只空北門，待其出走。」</p></div> </div>