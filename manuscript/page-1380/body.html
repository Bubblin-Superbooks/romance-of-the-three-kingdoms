<div class="leaf "><div class="inner justify"><p class="no-indent stretch-last-line ">鋒壓住陣角。探子馬出軍前，大叫曰：「請對陣主將答話！」只見蜀兵門旗開處，關興 、張苞，分左右而出，立馬於兩邊；次後一隊隊驍將分列；門旗影下，中央一輛四輪車 ，孔明端坐車中，綸巾羽扇，素衣皂（左糸右條），飄然而出。孔明舉目見魏陣前三個 麾蓋，旗上大書姓名，中央白髯老者，乃軍師司徒王朗。孔明暗忖曰：「王朗必不說詞 ，吾當隨機應之。」遂教推車出陣外，令護軍小校傳曰：「漢丞相與司徒會話。」王朗 縱馬而出。孔明於車上拱手，王朗在馬上欠身答禮。朗曰：「久聞公之大名，今幸一會 。公既知天命、識時務，何故興無名之師？」孔明曰：「吾奉詔討賊，何謂無名？」朗 曰：「天數有變，神器更易，而歸有德之人，此自然之理也。曩自桓、靈以來，黃巾倡 亂，天下爭橫。降至初平、建安之歲，董卓造逆，傕、汜繼虐；袁術僭號於壽春，袁紹</p></div> </div>