<div class="leaf "><div class="inner justify"><p>玄德看了書，便教馬良先回。玄德曰：「吾將回荊州，去論此事。」龐統暗思：「 孔明怕我取了西州成了功，故意將此書相阻耳。」乃對玄德曰：「統亦算太乙數，已知 罡星在西，應主公合得西川，別不主凶事。統亦占天文，見太白臨於雒城，先斬蜀將冷 苞，已應凶兆矣。主公不可疑心，可急進兵。」</p><p class=" stretch-last-line ">玄德見龐統再三催促，乃引軍前進。黃忠同魏延接入寨去。龐統問法正曰：「前至 雒城，有多少路？」法正畫地作圖。玄德取張松所遺圖本對之，並無差錯。法正言：「 山北有條有大路，正取雒城東門；山南有條小路，卻取雒城西門。兩條路俱可進兵。」 龐統謂玄德曰：「統令魏延為先鋒，取南小路而進；主公令黃忠作先鋒，從山北大路而 進。並到雒城取齊。」玄德曰：「吾自幼熟於弓馬，多行小路。軍師可從大路去取東門 ，吾取西門。」龐統曰：「大路必有軍邀攔，主公引兵當之。統取小路。」玄德曰：「</p></div> </div>