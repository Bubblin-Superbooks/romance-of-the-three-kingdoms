<div class="leaf "><div class="inner justify"><p class="no-indent  ">便走，翟元從後追殺，荊州兵退二十里。次日，又來搦戰。夏侯存、翟元一齊出迎，荊 州兵又敗。又追殺二十餘里，忽聽得背後喊聲大震，鼓角齊鳴。曹仁急命前軍速回，背 後關平、廖化殺來，曹兵大亂。曹仁知是中計，先掣一軍飛奔襄陽；離城數里，前面繡 旗招颭，雲長勒馬橫刀，攔住去路。曹仁膽戰心驚，不敢交鋒，望襄陽斜路而走。雲長 不趕。</p><p>須臾，夏侯存軍至，見了雲長，大怒，便與雲長交鋒；只一合，被雲長砍死。翟元 便走，被關平趕上，一刀斬之。乘勢追殺，曹兵大半死於襄江之中。曹仁退守樊城。</p><p class=" stretch-last-line ">雲長得了襄陽，賞軍撫民。隨軍司馬王甫曰：「將軍一鼓而下襄陽，曹兵雖然喪膽 ，然以愚意論之：今東吳，呂蒙屯兵陸口，常有吞併荊州之意；倘率兵逕取荊州，如何 奈之？」雲長曰：「吾亦念及此。汝便可提調此事：去沿江上下，或二十里，或三十里</p></div> </div>