<div class="leaf "><div class="inner justify"><p class="no-indent  ">玄德曰：「吾與汝無讎，何故欲相害？」瑁曰：「吾並無此心，使君休聽人言。」玄德 見瑁手將拈弓取箭，乃急撥馬望西南而去。瑁謂左右曰：「是何神助也！」方欲收軍回 城，只見西門內趙雲引三百軍趕來。正是：躍去龍駒能救主，追來虎將欲誅讎。未知蔡 瑁性命如何，且看下文分解。</p><p>第三十五回：玄德南漳逢隱淪，單福新野遇英主</p><p>卻說蔡瑁方欲回城，趙雲引軍趕出城來。原來趙雲正飲酒間，忽見人馬動，急入內 觀之，席上不見了玄德。雲大驚，出投館舍，聽得人說：「蔡瑁引軍望西趕去了。」雲 火急綽槍上馬，引著原帶來三百軍，奔出西門，正迎著蔡瑁，急問曰：「吾主何在？」 瑁曰：「使君逃席而去，不知何往。」</p><p class=" stretch-last-line ">趙雲是謹細之人，不肯造次，即策馬前行；遙望大溪，別無去路，乃復回馬，喝問</p></div> </div>