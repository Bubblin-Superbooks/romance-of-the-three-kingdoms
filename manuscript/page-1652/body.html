<div class="leaf "><div class="inner justify"><p class="no-indent  ">以弱斃強。此其術也。</p><p>或曰：曩者楚強漢弱，約分鴻溝，張良以為民志既定，則難動也，率兵追羽，終斃 項氏；豈必由文王、句踐之事乎！曰：商、周之際，王侯世尊，君臣之固，當此之時， 雖有漢祖，安能仗劍取天下乎？今秦罷侯置守之後，民疲秦役，天下土崩，於是豪傑並 爭。今我與彼，皆傳國易世矣，既非秦末鼎沸之時，實有六國並據之勢。故可為文王， 難為漢祖。時可而後動，數合而後舉；故湯、武之師，不再戰而克，誠重民勞而度時審 也。如遂極武黷征，不幸遇難，雖有智者，不能謀之矣。」</p><p class=" stretch-last-line ">姜維看畢，大怒曰：「此腐儒之論也！」擲之於地。遂提川兵來取中原。又問傅僉 曰：「以公度之，可出何地？」僉曰：「魏屯糧草，皆在長城；今可逕取駱谷。度沈嶺 ，直到長城，先燒糧草，然後直取秦川，則中原指日可得矣。」維曰：「公之見與吾之</p></div> </div>