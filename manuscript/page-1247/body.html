<div class="leaf "><div class="inner justify"><p class="no-indent  ">勞陛下聖駕來臨？」後主曰：「太后亦欲來見相父。今朕聞相父之言，如夢初覺，復何 憂哉！」</p><p>孔明與後主共飲數杯，送後主出府。眾官皆環立於門外，見後主面有喜色。後主別 了孔明，上御車回朝。眾皆疑惑不定。孔明見眾官中，一人仰天而笑，面亦有喜色。孔 明視之，乃義陽新野人：姓鄧，名芝，字伯苗；現為戶部尚書；漢司馬鄧禹之後。孔明 暗令人留住鄧芝。多官皆散。</p><p class=" stretch-last-line ">孔明請芝到書院中，問芝曰：「今蜀、魏、吳鼎分三國，欲討二國，一統中興，當 先伐何國？」芝曰：「以愚意論之，魏雖漢賊，其勢甚大，急難搖動，當徐徐緩圖。今 主上初登寶位，民心未安，當與東吳連合結為脣齒，一洗先帝舊怨，此乃長久之計也。 未審丞相鈞意若何。」孔明大笑曰：「吾思之久矣，奈未得其人，今日方得也！」芝曰 ：「丞相欲其人何為？」孔明曰：「吾欲使人往結東吳。公既能明此意，必能不辱君命</p></div> </div>