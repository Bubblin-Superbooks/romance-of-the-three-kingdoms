<div class="leaf "><div class="inner justify"><p class="no-indent  ">命登先往報知玄德。登領父命，飛馬去報，正迎著關、張，報說如此如此。原來關、張 先回，玄德在後。</p><p>張飛聽得，便要去廝殺。雲長曰：「他伏甕城邊待我，去必有失。我有一計，可殺 車冑：乘夜扮入曹軍到徐州，引車冑出迎，襲而殺之。」飛然其言。那部下軍原有曹操 旗號，衣甲都同。當夜三更，到城叫門。城上問是誰，眾應是曹丞相差張文遠的人馬。 報知車冑，冑急請陳登議曰：「若不迎接，誠有疑；若出迎之，又恐有詐。」冑乃上城 回言：「黑夜難以分辨，待明早相見。」城下答應：「只恐劉備知道，疾快開門！」</p><p class=" stretch-last-line ">車冑猶豫未定，城外一片聲叫開門。車冑只得披挂上馬，引一千軍出城；跑過弔橋 ，大叫：「文遠何在？」火光中只見雲長提刀縱馬直迎車冑，大叫曰：「匹夫安敢懷詐</p></div> </div>