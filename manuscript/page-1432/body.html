<div class="leaf "><div class="inner justify"><p>於是曹休驟馬而行，賈逵斷後。逵於林木盛茂之處，及險峻小徑，多設旌旗以為疑 兵。及至徐盛趕到，見山坡下閃出旗角，疑有埋伏，不敢追趕，收兵而回。因此救了曹 休。司馬懿聽知休敗，亦引兵退去。</p><p>卻說陸遜正望捷音，須臾，徐盛、朱桓、全琮皆到，所得車仗牛馬驢騾軍資器械， 不計其數，降兵數萬餘人。遜大喜，即同太守周魴並諸將班師還吳。吳主孫權，領文武 官僚出武昌城迎接，以御蓋覆遜而入。諸將盡皆陞賞。權見周魴無髮，慰勞曰：「卿斷 髮成此大事，功名當書於竹帛也。」即封周魴為關內侯，大設筵會，勞軍慶賀。</p><p>陸遜奏曰：今曹休大敗，魏兵喪膽；可修國書，遣使入川，教諸葛亮進兵攻之。權 從其言，遂遣使齎書入川去。正是：只因東國能施計，致令西川又動兵。未知孔明再來 伐魏，勝負如何，且看下文分解。</p></div> </div>