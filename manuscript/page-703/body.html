<div class="leaf "><div class="inner justify"><p class="no-indent  ">如何不問？統曰：「丞相教練水軍之法甚妙，但可惜不全。」操再三請問。統曰：「某 有一策，使大小水軍，並無疾病，安穩成功。」</p><p>操大喜，請問妙策。統曰：「大江之中，潮生潮落，風浪不息，北兵不慣乘舟，受 此顛播，便生疾病。若以大船小船各皆配搭，或三十為一排，或五十為一排，首尾用鐵 環連鎖，上鋪闊板，休言人可渡，馬亦可走矣。乘此而行，任他風浪潮水上下，復何懼 哉？」曹操下席而謝曰：「非先生良謀，安能破東吳耶？」統曰：「愚淺之見，丞相自 裁之。」操即時傳令，喚軍中鐵匠，連夜打造連環大釘，鎖住船隻。諸軍聞之，俱各喜 悅。後人有詩曰：</p><p>赤壁鏖兵用火攻，運籌決策盡皆同。若非龐統連環計，公瑾安能立大功？</p><p class=" stretch-last-line ">龐統又謂操曰：「某觀江左豪傑，多有怨周瑜者。某憑三寸舌，為丞相說之，使皆</p></div> </div>