<div class="leaf "><div class="inner justify"><p>宴罷，雲長回家，參拜二嫂於門外。甘夫人曰：「叔叔兩番出軍，可知皇叔音信否 ？」公答曰：「未也。」關公退，二夫人於門內痛哭曰：「想皇叔休矣！二叔恐我姊妹 煩惱，故隱而不言。」</p><p>正哭間，有一隨行老軍，聽得哭不絕，於門外告曰：「夫人休哭。主人見在河北袁 紹處。」夫人曰：「汝何由知之？」軍曰：「跟關將軍出征，有人在陣上說來。」夫人 急召雲長責之曰：「皇叔未嘗負汝，汝今受曹操之恩，頓忘舊日之義，不以實情告我， 何也？」關公頓首曰：「兄今委實在河北；未敢教嫂嫂知者，恐有洩漏也。事須緩圖， 不可欲速。」甘夫人曰：「叔宜上緊。」公退，尋思去計，坐立不安。原來于禁探知劉 備在河北，報與曹操。操令張遼來探關公意。</p><p class=" stretch-last-line ">關公正悶坐，張遼入賀曰：「聞兄在陣上知玄德音信，特來賀喜。」關公曰：「故 主雖在，未得一見，何喜之有？」遼曰：「公與玄德交，比弟與兄交何如？」公曰：「</p></div> </div>