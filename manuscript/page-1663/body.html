<div class="leaf "><div class="inner justify"><p>布請孫休升五鳳樓。丁奉、魏邈、施朔等，擒孫綝兄弟至。休命盡斬於市。宗黨死 者數百人，滅其三族，命軍士掘開孫峻墳墓，戳其屍首。將被害諸葛恪、滕胤、呂據、 王淳等家，重建墳墓，以表其忠。其牽累流遠者，皆赦還鄉里。丁奉重加封賞。馳書報 入成都。後主劉禪遣使回賀，吳使薛★（祤字左示改玉字旁）答禮。</p><p>★（祤字左示改玉字旁）自蜀中歸，吳主孫休問蜀中近日作何舉動。★（祤字左示 改玉字旁）奏曰：「近日中常侍黃皓用事，公卿多阿附之。入其朝，不聞直言；經其野 ，民有蔡色。所謂『燕雀處堂，不知大廈之將焚』者也。」休歎曰：「若諸葛武侯在時 ，何至如此乎！」於是又寫國書，教人齍入成都，說司馬昭不日篡魏，必將侵吳、蜀以 示威，彼此各宜準備。</p><p class=" stretch-last-line ">姜維聽得此信，忻然上表，再議出師伐魏。時蜀漢景耀元年冬，大將軍姜維，以廖</p></div> </div>