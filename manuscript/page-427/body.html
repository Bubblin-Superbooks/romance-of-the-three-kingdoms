<div class="leaf "><div class="inner justify"><p class="no-indent  ">又在袁紹處。雲幾番欲來相投，只恐袁紹見怪。四海飄零，無容身之地。前偶過此處， 適遇裴元紹下山來欲奪吾馬，雲因殺之，借此安身。近聞翼德在古城，欲往投之，未知 真實。今幸得遇使君！」</p><p>玄德大喜，訴說從前之事。關公亦訴前事。玄德曰：「吾初見子龍，便有留戀不捨 之情。今幸得相遇！」雲曰：「雲奔走四方，擇主而事，未有如使君者。今得相隨，大 稱平生。雖肝腦塗地,無恨矣。」</p><p>當日就燒毀山寨，率領人眾，盡隨玄德前赴古城。張飛，糜竺，糜芳，迎接入城， 各相拜訴。二夫人具言雲長之事，玄德感歎不已。於是殺牛宰馬，先拜謝天地，然後遍 勞諸軍。玄德見兄弟重聚，將佐無缺，又新得了趙雲，關公又得了關平，周倉，二人， 歡喜無限，連飲數日。後人有詩讚之曰：</p></div> </div>