<div class="leaf "><div class="inner justify"><p class="no-indent  ">，劉循開西門走脫，投成都去了。玄德出榜安民。殺劉瑰者，乃武陽人張翼也。</p><p>玄德得了雒城，重賞諸將。孔明曰：「雒城已破，成都只在目前；惟恐外州郡不寧 。可令張翼，吳懿引趙雲撫外水，定江陽，犍為等處所屬州郡，令嚴顏，卓膺引張飛撫 巴西，德陽所屬州郡；就委官按治平靖，即勒兵回成都取齊。」</p><p>張飛，趙雲領命，各自引兵去了。孔明問：「前去有何處關隘？」蜀中降將曰：「 止綿竹有重兵守禦，若得綿竹，成都唾手可得。」孔明便商議進兵。法正曰：「雒城既 破，蜀中危矣。主公欲以仁義服眾，且勿進兵。某作一書上劉璋，陳說利害，璋自然降 矣。」孔明曰：「孝直之言最善。」便令寫書遣人逕往成都。</p><p class=" stretch-last-line ">卻說劉循逃回見父，說雒城已陷，劉璋慌聚眾官商議。從事鄭度獻策曰：「今劉備 雖攻城奪地，然兵不甚多，士眾未附，野穀是資，軍無輜重。不如盡驅巴西，梓潼民，</p></div> </div>