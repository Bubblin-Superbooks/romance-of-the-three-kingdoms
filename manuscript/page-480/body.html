<div class="leaf "><div class="inner justify"><p class="no-indent  ">親，篡奪爵位，今又來殺兄耶！」二人親自交鋒袁譚大敗。尚親冒矢石，衝突掩殺。譚 引敗軍奔平原，尚收兵還。袁譚與郭圖再議進兵，令岑璧為將，領兵前來。尚自引兵出 冀州。</p><p>兩陣對圓，旗鼓相望。璧出罵陣，尚欲自戰。大將呂曠，拍馬舞刀，來戰岑璧；二 將戰無數合，曠斬岑璧於馬下。譚兵又敗，再奔平原。審配勸尚進兵，追至平原。譚抵 當不住，退入平原，堅守不出。尚三面圍城攻打。譚與郭圖計議。圖曰：「今城中糧少 ，彼軍方銳，勢不相敵。愚意可遣人投降曹操，使操將兵攻冀州，尚必還救。將軍引兵 夾擊之，尚可擒矣。若操擊破尚軍，我因而斂其軍實以拒操。操軍遠來，糧食不繼,必 自退去；我可以仍據冀州，以圖進取也。」</p><p class=" stretch-last-line ">譚從其言，問曰：「使人可為使？」圖曰：「辛評之弟辛毗，字佐治，見為平原令 。此人乃能言之士，可命為使。」譚即召辛毗。毗欣然而至。譚修書付毗，使三千軍送</p></div> </div>