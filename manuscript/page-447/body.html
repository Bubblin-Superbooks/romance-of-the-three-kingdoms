<div class="leaf "><div class="inner justify"><p>由是袁軍不敢登高射箭。審配又獻一計：令軍人用鐵暗打地道，直透曹營內，號為 「掘子軍」。曹兵望見袁軍於山後掘土坑，報知曹操。操又問計於劉曄。曄曰：「此袁 軍不能攻明而攻暗，發掘伏道，欲從地下透營而入耳。」操曰：「何以禦之？」曄曰： 「可遶營掘長塹，則彼伏道無用也。」操連夜差軍掘塹。袁軍掘伏道到塹邊，果不能入 ，空費軍力。</p><p>卻說曹操守官渡，自八月起，至九月終，軍力漸乏，糧草不繼，意欲棄官渡退回許 昌；遲疑未決，乃作書遣人赴許昌問荀彧。彧以書報之。書略曰：</p><p class=" stretch-last-line ">承尊命使決進退之疑，愚以袁紹悉眾聚於官渡，欲與明公決勝負，公以至弱當至強 ，若不能制，必為所乘；是天下之大機也。紹軍雖眾，而不能用；以公之神武明哲，何 向而不濟？今軍實雖少，未若楚、漢在滎陽、成皋也。公今畫地而守，扼其喉而使不能</p></div> </div>