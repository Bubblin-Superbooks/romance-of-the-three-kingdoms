<div class="leaf "><div class="inner justify"><p class="no-indent  ">震海內；縱有英雄，無用武之地：故豫州遁逃至此。願將軍量力而處之。若能以吳越之 眾，與中國抗衡，不如早與之絕；若其不能，何不從眾謀士之論，按兵束甲，北面而事 之？」</p><p>權未及答。孔明又曰：「將軍外託服從之名，內懷疑貳之見，事急而不斷，禍至無 日矣。」權曰：「誠如君言，劉豫州何不降操？」孔明曰：「昔田橫齊之壯士耳，猶守 義不辱，況劉豫州王室之冑，英才蓋世，眾士仰慕？事之不濟，此乃天也，又安能屈處 人下乎？」</p><p>孫權聽了孔明此言，不覺勃然變色，拂衣而起，退入後堂。眾皆哂笑而散。魯肅責 孔明曰：「先生何故出此言？幸是吾主寬洪大度，不即面責。先生之言，藐視吾主甚矣 。」孔明仰面笑曰：「何如此不能容物耶？我自有破曹之計，彼不問我，我故不言。」 肅曰：「果有良策，肅當請主公求教。」孔明曰：「吾視曹操百萬之眾，如群蟻耳！但 我一舉手，則皆為虀粉矣！」</p></div> </div>