<div class="leaf "><div class="inner justify"><p class="no-indent  ">帝收張魯時,危而後濟;嘗對群臣曰：『南鄭之地,真為天獄。』中斜谷道為五百里石穴, 非用武之地。今欲盡起天下之兵伐蜀,則東吳又將入寇。不如以現在之兵,分命大將據守 險要,養精蓄銳。不過數年,中國日盛,吳﹑蜀二國,必自相殘害，那時圖之,豈非勝算？ 乞陛下裁之。」叡乃問司馬懿曰：「此論若何？」懿奏曰：「孫尚書所言極當。」叡從 之,命司馬懿分撥諸將守把險要,留郭准﹑張郃守長安，大賞三車,駕回洛陽。</p><p class=" stretch-last-line ">卻說孔明回到漢中,計點軍士,只少趙雲﹑鄧芝,心中甚憂;乃令關興﹑張苞,各引一 軍接應。二人正欲起身,忽報趙雲﹑鄧芝到來,並不曾折一人一騎;輜重等器,亦無遺失。 孔明大喜，親引諸將出迎。趙雲慌忙下馬伏地曰：「敗軍之將,何勞丞相遠接？孔明急 扶起,執手而言曰：「是吾不識賢愚，以致如此！各處兵將敗損，惟子龍不折一人一騎 ，何也？」鄧芝告曰：「某引兵先行，子龍獨自斷後，斬將立功，敵人驚怕；因此軍資</p></div> </div>