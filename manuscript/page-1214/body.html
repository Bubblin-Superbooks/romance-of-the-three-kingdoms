<div class="leaf "><div class="inner justify"><p class="no-indent  ">曰：「命此孺子為將，東吳休矣！公見彼所行乎？」泰曰：「吾聊以言試之，並無一計 ，安能破蜀也？」次日，陸遜傳下號令，教諸將各處關防，牢守隘口，不許輕敵。眾皆 笑其懦，不肯堅守。</p><p>次日，陸遜升帳喚將曰：「吾欽奉王命，總督諸軍，昨已三令五申，令汝等各處堅 守：俱不遵吾令，何也？」韓當曰：「吾自從孫將軍平定江南，經數百戰；其餘諸將， 或從討逆將軍，或從當今大王，皆披堅執銳，出生入死之士。今主上命公為大都督，令 退蜀兵，宜早定計，調撥軍馬，分頭征進，以圖大事；乃只令堅守勿戰，豈欲待天自殺 賊耶？吾非貪生怕死之人，奈何使吾等墮其銳氣？</p><p class=" stretch-last-line ">於是帳下諸將，皆應聲而言曰：「韓將軍之言是也，吾等情願決一死戰！」陸遜聽 畢，掣劍在手，厲聲曰：「僕雖一介書生，今蒙主下託以重任者，以吾有尺寸可取，能</p></div> </div>