<div class="leaf "><div class="inner justify"><p>德拜謝回家，令匠人造一木櫬。次日，請諸友赴席，列櫬於堂。眾親友見之皆驚， 問曰：「將軍出師，何用此不祥之物？」德舉盃謂親友曰：「吾受魏王厚恩，誓以死報 。今去樊城，與關某決戰，我若不能殺彼，必為彼所殺；即不為彼所殺，我亦當自殺： 故先備此櫬，以示無空回之理。」眾皆嗟歎。德喚其妻李氏與其子龐會出，謂其妻曰： 「吾今為先鋒，義當效死疆場。我若死，汝好生看養吾兒。吾兒有異相，長大必當與吾 報讎也。」妻子痛哭送別，德令扶櫬而行。臨行謂部將曰：「吾今去與關某死戰，我若 被關某所殺，汝等急取吾屍置此櫬中；我若殺了關某，吾亦即取其首，置此櫬內，回獻 魏王。」部將五百人皆曰：「將軍如此忠勇，某等敢不竭力相助？」</p><p class=" stretch-last-line ">於是引軍前進。有人將此言報知曹操。操喜曰：「龐德忠勇如此，孤何憂焉！」賈</p></div> </div>