<div class="leaf "><div class="inner justify"><p class="no-indent  ">，賊兵雲屯雨集，圍定城池，布軍與戰不利。軍士畏呂布暴厲，多有降賊者，布心甚憂 。</p><p>數日之後，董卓餘黨李蒙、王方在城中為賊內應，偷開城門，四路賊軍一齊擁入。 呂布左衝右突，攔擋不住，引數百騎往青瑣門外，呼王允曰：「勢急矣！請司徒上馬， 同出關去，別圖良策。」允曰：「若蒙社稷之靈，得安國家，吾之願也；若不獲已，則 允奉身以死。臨難苟免，吾不為也。為吾謝關東諸公，努力以國家為念！」</p><p class=" stretch-last-line ">呂布再三相勸，王允只是不肯去。不一時，各門火燄竟天，呂布只得棄卻家小，引 百餘騎飛奔出關，投袁術去了。李傕、郭汜縱兵大掠，太常卿种拂，太僕魯馗，大鴻臚 周奐，城門校尉崔烈，越騎校尉王頎皆死於國難。賊兵圍繞內庭至急，侍臣請天子上宣 平門止亂。李傕等望見黃蓋，約住軍士，口呼萬歲。獻帝倚樓問曰：「卿不候奏請，輒 入長安，意欲何為？」李傕、郭汜仰面奏曰：「董太師乃陛下社稷之臣，無端被王允謀</p></div> </div>