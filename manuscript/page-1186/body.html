<div class="leaf "><div class="inner justify"><p class="no-indent  ">半途而逝。吾安得獨享富貴耶！吾當面見天子，願為前部先鋒，挂孝伐吳，生擒逆賊， 祭告二兄，以踐前盟！」言訖，就同使命望成都而來。</p><p>卻說先主每日自下教場操演軍馬，剋日興師，御駕親征。於是公卿都至丞相府中， 見孔明曰：「今天子初臨大位，親統軍伍，非所以重社稷也。丞相秉鈞衡之職，何不規 諫？」孔明曰：「吾苦諫數次，只是不聽。今日公等隨我入教場諫去。」當下孔明引百 官來奏先主曰：「陛下初登寶位，若欲北討漢賊，以伸大義於天下，方可親統六師；若 只欲伐吳，命一上將統軍伐之可也，何必親勞聖駕？」</p><p class=" stretch-last-line ">先主見孔明苦諫，心中稍回。忽報張飛到來，先主急召入。飛至演武廳拜伏於地， 抱先主足而哭。先主亦哭。飛曰：「陛下今日為君，早忘了桃園之誓！二兄之讎，如何 不報？」先主曰：「多官諫阻，未敢輕舉。」飛曰：「他人豈知昔日之盟？若陛下不去</p></div> </div>