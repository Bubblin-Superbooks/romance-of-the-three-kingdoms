<div class="leaf "><div class="inner justify"><p class="no-indent  ">。今二弟被害，親統大軍報讎，未知休咎如何。久聞仙翁通曉玄機，望乞賜教。」李意 曰：「此乃天數，非老夫所知也。」</p><p>先主再三求問，意乃索畫兵馬器械四十餘張，畫畢便二扯碎。又畫一大人仰臥於地 上，傍邊一人掘土埋之，上寫一大「白」字，遂稽首而去。先主不悅，謂　臣曰：「此 狂叟也！不足為信！」即以火焚之，便催軍前進。</p><p>張苞入奏曰：「吳班軍馬己至。小臣乞為先鋒。」先主壯其志，即取先鋒印賜張苞 。苞方欲挂印，又一少年將奮然出曰：「留下印與我！」視之，乃關興也。苞曰：「我 已奉詔矣。」興曰：「汝有何能，敢當此任？」苞曰：「我自幼習學武藝，箭無虛發。 」先主曰：「朕正要觀賢姪武藝，以定優劣。」苞令軍士於百步之外，立一面旗，旗上 畫一紅心。苞拈弓取箭，連射三箭，皆中紅心。眾皆稱善。關興挽弓在手曰：「射中紅 心，何足為奇！」</p></div> </div>