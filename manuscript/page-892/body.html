<div class="leaf "><div class="inner justify"><p class="no-indent  ">部兵望葭萌關去了。眾將勸劉璋令大將緊守各處關隘，以防玄德兵變。璋初時不從，後 因眾人苦勸，乃令白水都督楊懷，高沛二人，把守涪水關。劉璋自回成都。玄德到葭萌 關，嚴禁軍士，廣施恩惠，以收民心。</p><p>早有細作報入東吳。吳侯孫權會文武商議。顧雍進曰：「劉備分兵遠涉山險而去， 未易往還。何不差一軍先截川口，斷其歸路，後盡起東吳之兵，一鼓而下荊襄？此不可 失之機會也。」權曰：「此計大妙！」</p><p class=" stretch-last-line ">正商議間，忽屏後一人大喝而出曰：「進此計者可斬之！欲害吾女之命耶？」眾驚 視之，乃吳國太也。國太怒曰：「吾一生唯有一女，嫁與劉備。今若動兵，吾女性命如 何？」因叱孫權曰：「汝掌父兄之業，坐領八十一州，尚自不足，乃顧小利而不念骨肉 ！」孫權諾諾連聲，答曰：「老母之訓，豈敢有違！」遂叱退眾官。國太恨恨而入。孫</p></div> </div>