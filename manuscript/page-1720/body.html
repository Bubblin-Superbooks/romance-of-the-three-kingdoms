<div class="leaf "><div class="inner justify"><p>不是忠臣獨少謀，蒼天有意絕炎劉。當年諸葛留嘉胤，節義真堪繼武侯。</p><p>鄧艾憐其忠，將父子合葬，乘虛攻打綿竹。張遵、黃崇、李球三人，各引一軍殺出 。蜀兵寡，魏兵眾，三人亦皆戰死，艾因此得了綿竹。勞軍已畢，遂來取成都。正是： 試觀後主臨危日，無異劉璋受逼時。未知成都如何守禦，且看下文分解。</p><p>第一一八回：哭祖廟一王死孝，入西川二士爭功</p><p class=" stretch-last-line ">卻說後主在成都，聞鄧艾取了綿竹，諸葛瞻父子已亡，大驚，急召文武商議。近臣 奏曰：「城外百姓扶老攜幼，哭聲大震，各逃生命。」後主驚惶無措。忽哨馬報到說， 魏兵將近城下。多官議曰：「兵微將寡，難以迎敵；不如早棄成都，奔南中七郡：其地 險峻，可以自守，就借蠻兵，再來克復未遲。」光祿大夫譙周曰：「不可。南蠻久反之 人，平昔無惠﹔今若投之，必遭大禍。」多官又奏曰：「蜀、吳既同盟，今事急矣，可</p></div> </div>