<div class="leaf "><div class="inner justify"><p class="no-indent  ">自尊大耶！」子鄧忠勸曰：「『小不忍則亂大謀。』父親若與他不睦，必誤國家大事， 望且容忍之。」艾從其言，然畢竟心中懷怒，乃引十數騎來見鍾會。</p><p>會聞艾至，便問左右：「艾引多少軍來？」左右答曰：「只有十數騎。」會乃令帳 上帳下列武士數百人。艾下馬入見。會接入帳禮畢。艾見軍容甚肅，心中不安，乃以言 挑之曰：「將軍得了漢中，乃朝廷大幸也，可定策早取劍閣。」會曰：「將軍之明見若 何？」艾再三推稱無能。會固問之。艾答曰：「以愚意度之，可引一軍從陰平小路出漢 中德陽亭，用奇兵逕取成都，姜維必撤兵來救，將軍乘虛就取劍閣，可獲全功。」會大 喜曰：「將軍此計甚妙！可即引兵去。吾在此專候捷音。」</p><p class=" stretch-last-line ">二人飲酒相別。會回本帳與諸將曰：「人皆謂鄧艾有能，今日觀之，乃庸才耳！」</p></div> </div>