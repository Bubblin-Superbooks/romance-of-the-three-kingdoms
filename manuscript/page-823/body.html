<div class="leaf "><div class="inner justify"><p>周瑜停喪於巴丘。眾將將所遺書緘，遣人飛報孫權。權聞周瑜死，放聲大哭。拆視 其書，乃薦魯肅以自代也。書略曰：「瑜以凡才，荷蒙殊遇，委任腹心，統御兵馬，敢 不竭股肱之力，以圖報效？奈死生不測，修短有命；愚志未展，微軀已殞，遺恨何極！ 方今曹操在北，疆場未靜；劉備寄寓，有似養虎；天下之事，尚未可知。此正朝士旰食 之秋，至尊垂慮之日也。魯肅忠烈，臨事不苟，可以代瑜之任。『人之將死，其言也善 』。倘蒙垂鑒，瑜死不朽矣！」</p><p>孫權覽畢，哭曰：「公瑾有王佐之才，今忽短命而死，孤何賴哉？既遺書特薦子敬 ，孤敢不從之？」既日便命魯肅為都督，總統兵馬；一面教發周瑜靈柩回葬。</p><p class=" stretch-last-line ">卻說孔明在荊州，夜觀天文，見將星墜地，乃笑曰：「周瑜死矣。」至曉，白於玄 德。玄德使人探之，果然死了。玄德問孔明曰：「周瑜既死還當如何？」孔明曰：「代</p></div> </div>