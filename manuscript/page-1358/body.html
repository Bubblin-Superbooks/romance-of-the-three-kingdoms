<div class="leaf "><div class="inner justify"><p class="no-indent  ">然不懼，鎗法不亂。四子韓琪，見二兄戰雲不下，也縱馬掄兩口日月刀而來，圍住趙雲 。雲在中央獨戰三將。少時，韓琪中鎗落馬。韓陣中偏將急出救去。雲拖鎗便走。韓瓊 按戟，急取弓箭射之：連放三箭，皆被雲用鎗撥落。瓊大怒，仍綽方天戟縱馬趕來；卻 被雲一箭射中面門，落馬而死。韓瑤縱馬舉寶刀便砍趙雲。雲棄鎗於地，閃過寶刀，生 擒韓瑤歸陣，復縱馬取鎗殺過陣來。韓德見四子皆喪趙雲之手，肝膽皆裂，先走入陣去 。西羌兵素知趙雲之名，今見其英勇如昔，誰敢交鋒；趙雲馬到處，陣陣倒退。趙雲匹 馬單鎗，往來衝突，如入無人之境。後人有詩讚曰：憶昔常山趙子龍，年登七十建奇功 。獨誅四將來衝陣，猶似當陽救主雄。</p><p class=" stretch-last-line ">鄧芝見趙雲大勝，率蜀兵掩殺，西涼兵大敗而走。韓德險被趙雲擒住，棄甲步行而 逃。雲與鄧芝收軍回寨。芝賀曰：「將軍壽已七旬，英勇如昨。今日陣前力斬四將，</p></div> </div>