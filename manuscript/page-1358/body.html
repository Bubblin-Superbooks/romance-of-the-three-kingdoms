<div class="leaf "><div class="inner justify"><p class="no-indent  ">崔諒曰：「安定救軍來到。」諒先射號箭上城，箭上帶著密書曰：「今諸葛亮先遣二將 ，伏於城中，要裏應外合，且不可驚動，恐泄漏計策。待入府中圖之。」楊陵將書見了 夏侯楙，細言其事。楙曰：「既然諸葛亮中計，且教刀斧手百餘人，伏於府中。如二將 隨崔太守到府下馬，閉門斬之；卻於城上舉火，賺諸葛亮入城。伏兵齊出，亮可擒矣。 」</p><p>安排已畢，楊陵回到城上言曰：「既是安定軍馬，可放入城。」關興跟崔諒先行， 張苞在後。楊陵下城，在門邊迎接。興手起刀落，斬楊陵於馬下。崔諒大驚，急撥馬走 。到弔橋邊，張苞大喝曰：「賊子矢走！汝等詭計，如何瞞得丞相耶！」手起一鎗，刺 崔諒於馬下。關興早到城上，舉起火來。四面蜀兵奔入。夏侯楙措手不及，開南門併力 殺出。一彪軍攔住，為首大將，乃是王平；交馬只一合，生擒夏侯楙於馬上，餘皆殺死 。</p></div> </div>