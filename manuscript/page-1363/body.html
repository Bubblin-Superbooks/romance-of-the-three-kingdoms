<div class="leaf "><div class="inner justify"><p class="no-indent  ">部軍馬，分為四枝：某引一軍伏於城東，如彼兵到則截之。太守與梁虔、尹賞各引一軍 城外埋伏。梁緒率百姓城上守禦。」分撥已定。</p><p class=" stretch-last-line ">卻說孔明因慮姜維，自為前部，望天水郡進發。將到城邊，孔明傳令曰：「凡攻城 池：以初到之日，激勵三軍，鼓譟直上。若遲延日久，銳氣盡隳，急難破矣。」於是大 軍逕到城下。因見城上旗幟整齊，未敢輕攻。候至半夜，忽然四下火光沖天，喊聲震地 ，正不知何處兵到。只見城上亦鼓譟吶喊相應，蜀兵亂竄。孔明急上馬，有關興，張苞 二將保護，殺出重，圍回頭視之，正東上軍馬，一帶火光，勢若長蛇。孔明令關興探視 ，回報曰：「此姜維兵也。」孔明歎曰：「兵不在多，在人之調遣耳，此人真將才也！ 」收兵歸寨，思之良久，乃喚安定人問曰：「姜維之母，現在何處？」答曰：「維母今 居冀縣。」孔明喚魏延分付曰：「汝可引一軍，虛張聲勢，詐取冀縣。若姜維到，可放</p></div> </div>