<div class="leaf "><div class="inner justify"><p class="no-indent  ">，如此如此而行。我卻引一軍伏侯河，必獲大勝也。」籌畫已定，各各依計而行。只留 偏將師纂守祁山寨。</p><p>卻說姜維令夏侯霸為前部，先引一軍逕取洮陽。霸提兵前進，將近洮陽，望見城上 並無一桿旌旗，四門大開。霸心下疑惑，未敢入城，回顧諸將曰：「莫非詐乎？」諸將 曰：「眼見得是空城，只有些小百姓，聽知大將軍兵到，盡棄城而去了。」</p><p>霸未信，自縱馬於城南視之，只見後老小無數，皆望西北而逃。霸大喜曰：「果空 城也。」遂當先殺入，餘眾隨後而進。方到瓮城邊，忽然一聲砲響，城上鼓角齊鳴，旄 旗遍豎，拽起弔橋。霸大驚曰：「誤中計矣！」慌欲退時，城上矢石如雨。可憐夏侯霸 同五百軍，皆死於城下。後人有詩歎曰：</p><p>大膽姜維妙算長，誰知鄧艾暗提防。可憐投漢夏侯霸，頃刻城邊箭下亡。</p></div> </div>