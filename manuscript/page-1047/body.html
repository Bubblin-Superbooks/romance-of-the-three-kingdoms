<div class="leaf "><div class="inner justify"><p class="no-indent  ">皆懈怠；被黃忠破寨直入，人不及甲，馬不及鞍，二將各自逃命而走，軍馬自相踐踏， 死者無數。比及天明，連奪三寨。寨中丟下軍器鞍馬無數，盡教孟達搬運入關。黃忠催 軍馬隨後而進。劉封曰：「軍士力困，可以暫歇。」忠曰：「『不入虎穴，焉得虎子﹖ 』」策馬先進，士卒皆努力向前張。郃軍，兵反被自家敗兵衝動，都屯紮不住望後而走 ，盡棄了許多柵寨，直奔至漢水傍。</p><p>張郃尋見夏侯尚、韓浩。議曰：「此天蕩山，乃糧草之所；更接米倉山，亦屯糧之 地；是漢中軍士養命之源。倘若疏失，是無漢中也。當思所以保之。」夏侯尚曰：「米 倉山有吾叔夏侯淵分兵守護，那裡正接定軍山，不必憂慮。天蕩山有吾兄夏侯德鎮守， 我等宜往投之，就保此山。」</p><p class=" stretch-last-line ">於是張郃與二將連夜投天蕩山來，見夏侯德，具言前事。夏侯德曰：「吾此處屯十</p></div> </div>