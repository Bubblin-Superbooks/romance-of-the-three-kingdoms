<div class="leaf "><div class="inner justify"><p class="no-indent  ">玄德驚問曰：「汝乃村僻小童，何以知吾姓字？」牧童曰：「我本不知；因常侍師父， 有客到日，多曾說有一劉玄德，身長七尺五寸，垂手過膝，目能自顧其耳，乃當世之英 雄。今觀將軍如此模樣，想必是也。」</p><p>玄德曰：「汝師何人也？」牧童曰：「吾師覆姓司馬，名徽，字德操，潁川人也． 道號水鏡先生。」玄德曰：「汝師與誰為友？」小童曰：「與襄陽龐德公、龐統為友。 」玄德曰：「龐德公乃龐統何人？」童子曰：「叔姪也。龐德公字山民，長俺師父十歲 ；龐統字士元，小俺師父五歲。一日，吾師父在樹上採桑，適龐統來相訪，坐於樹下， 共相議論，終日不倦。吾師甚愛龐統，呼之為弟。」玄德曰：「汝師今居何處？」牧童 遙指曰：「前面林中，便是莊院。」玄德曰：「吾正是劉玄德，汝可引我去拜見你師父 。」</p></div> </div>