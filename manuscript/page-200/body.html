<div class="leaf "><div class="inner justify"><p class="no-indent  ">兵，應詔前來。聞李傕、郭汜犯洛陽，先差夏侯惇為先鋒，引上將十員，精兵五萬，前 來保駕。」帝心方安。少頃，夏侯惇引許褚，典韋等，至駕前面君，俱以軍禮見。帝慰 諭方畢，忽報正東又有一路軍到。帝即命夏侯惇往探之，回奏曰：「乃曹操步軍也。」</p><p>須臾，曹洪，李典，樂進，來見駕。通名畢，洪奏曰：「臣兄知賊兵至近，恐夏侯 惇孤力難為，故又差臣等倍道而來協助。」帝曰：「曹將軍真社稷臣也！」遂命護駕前 行。探馬來報：「李傕，郭汜，領兵長驅而來。」帝令夏侯惇分兩路迎之。惇乃與曹洪 分為兩翼，馬軍先出，步軍後隨，儘力攻擊。傕、汜賊兵大敗，斬首萬餘。於是還洛陽 故宮。夏侯惇屯兵於城外。</p><p class=" stretch-last-line ">次日，曹操引大隊人馬到來。安營畢，入城見帝，拜於殿階之下。帝賜平身，宣諭 慰勞。操曰：「臣向蒙國恩，刻思圖報。今傕、汜二賊，罪惡貫盈；臣有精兵二十餘萬</p></div> </div>