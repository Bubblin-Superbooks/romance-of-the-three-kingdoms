<div class="leaf "><div class="inner justify"><p class="no-indent  ">驚，問楊奉曰：「山東之使未回，李、郭之兵又至，為之奈何？」楊奉，韓暹曰：「臣 願與賊決死戰，以保陛下。」董承曰：「城郭不堅，兵甲不多，戰如不勝，當復如何？ 不若且奉駕往山東避之。」帝從其言，即日起駕望山東進發。百官無馬，皆隨駕步行。</p><p>出了洛陽，行無一箭之地，但見塵頭蔽日，金鼓喧天，無限人馬到來，帝、后戰慄 不能言。忽見一騎飛來，乃前差往山東之使命也；至車前拜啟曰：「曹將軍盡起山東之 兵，應詔前來。聞李傕、郭汜犯洛陽，先差夏侯惇為先鋒，引上將十員，精兵五萬，前 來保駕。」帝心方安。少頃，夏侯惇引許褚，典韋等，至駕前面君，俱以軍禮見。帝慰 諭方畢，忽報正東又有一路軍到。帝即命夏侯惇往探之，回奏曰：「乃曹操步軍也。」</p><p class=" stretch-last-line ">須臾，曹洪，李典，樂進，來見駕。通名畢，洪奏曰：「臣兄知賊兵至近，恐夏侯</p></div> </div>