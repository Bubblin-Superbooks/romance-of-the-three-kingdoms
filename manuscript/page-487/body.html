<div class="leaf "><div class="inner justify"><p class="no-indent  ">遼急取弓射之，應弦落馬。操指揮軍馬掩殺，眾皆奔散。</p><p>於是操引大軍前抵冀州。曹洪已近城下。操令三軍遶城築起土山，又暗掘地道以攻 之。審配設守堅固，法令甚嚴，東門守將馮禮，因酒醉有誤巡警，配痛責之。馮禮懷恨 ，潛地出城降操。操問破城之策，禮曰：「突門內土厚，可掘地道而入。」操便命馮禮 引三百壯士，夤夜掘地道而入。</p><p>卻說審配自馮禮出降之後，每夜親自登城點視軍馬。當夜在突門閣上，望見城外無 燈火。配曰：「馮禮必引兵從地道而入也。」急喚精兵運石擊突閘門，門閉，馮禮及三 百壯士，皆死於土內。操折了這一場，遂罷地道之計，退軍於洹水之上，以候袁尚回兵 。袁尚攻平原，聞曹操已破尹楷、沮鵠，大軍圍困冀州，乃掣兵回救。部將馬延曰：「 從大路去，曹操必有伏兵；可取小路，從西山出滏水口去劫曹營，必解圍也。」</p></div> </div>