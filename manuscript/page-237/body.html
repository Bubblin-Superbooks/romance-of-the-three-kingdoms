<div class="leaf "><div class="inner justify"><p>卻說袁術暗有稱帝之心，乃回書推託不還；急聚長史楊大將，都督張勳，紀靈，橋 蕤，上將雷薄，陳蘭，等三十餘人，商議曰：「孫策借我軍馬起事，今日盡得江東地面 ，乃不思報本，而反來索璽，殊為無禮。當以何策圖之？」長史楊大將曰：「孫策據長 江之險，兵精糧廣，未可圖也。今當先伐劉備，以報前日無故相攻之恨，然後圖取孫策 未遲。某獻一計，使備即日就擒。」正是：</p><p>不去江東圖虎豹，卻來徐郡鬥蛟龍。不知其計若何，且看下文分解。</p><p>第十六回：呂奉先射戟轅門，曹孟德拜師淯水</p><p class=" stretch-last-line ">卻說楊大將獻計欲攻劉備。袁術曰：「計將安出？」大將曰：「劉備軍屯小沛，雖 然易取，奈呂布虎踞徐州，前次許他金帛糧馬，至今未與，恐其助備；今當令人送與糧 食，以結其心，使其按兵不動，則劉備可擒。先擒劉備，後圖呂布，徐州可得也。」術</p></div> </div>