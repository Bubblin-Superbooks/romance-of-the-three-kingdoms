<div class="leaf "><div class="inner justify"><p class="no-indent  ">一同出征，可保無虞。」昭喜曰：「此言正合吾意。諸葛★（左水右靚）遂入奏太后曰 ：「諸葛誕謀反，臣興文武官僚，計議停當：請太后同天子御駕親征，以繼先帝之遺意 。」太后畏懼，只得從之。次日，昭請魏主曹髦起程。髦曰：「大將軍都督天下軍馬， 任從調遣，何必朕自行也？」昭曰：「不然。昔日武祖縱橫四海，文帝、明帝有包括字 宙之志，併吞八荒之心，凡遇大敵，必須自行。陛下正宜追配先君，掃清故孽，何自畏 也？」</p><p class=" stretch-last-line ">髦畏威權，只得從之。昭遂下詔，盡起兩都之兵二十六萬，命鎮南將軍王基為正先 鋒，安東將軍陳騫為副先鋒，監軍石苞為左軍，兗州刺史周泰為右軍，保護車駕，浩浩 蕩蕩，殺奔淮南而來。東吳先鋒朱異，引兵迎敵。兩軍對圓，魏軍中王基出馬，朱異來 迎。戰不三合，朱異敗走；唐咨出馬，戰不三合，亦大敗而走。王基驅兵掩殺，吳兵大</p></div> </div>