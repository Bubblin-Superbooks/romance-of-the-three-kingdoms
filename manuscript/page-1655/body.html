<div class="leaf "><div class="inner justify"><p class="no-indent  ">法無半點放閒。維心中自思：「不用此計，安得勝乎？」便撥馬望左邊山路中而走。</p><p>那小將驟馬追來，維挂住了鋼槍，暗取雕弓羽箭射之。那小將眼乖，早已見了，弓 弦響處，把身望前一倒，放過羽箭。維回頭看小將已到，挺槍來刺；維閃過，那槍從肋 旁邊過，被維夾住，那小將棄槍，望本陣而走。維嗟嘆曰：「可惜！可惜！」再撥馬趕 來。追至陣門前，一將提刀而出曰：「姜維匹夫，勿趕吾兒！鄧艾在此！」</p><p>維大驚，原來小將乃鄧艾之子鄧忠也。維暗暗稱奇；欲戰鄧艾，又恐馬乏，乃虛指 艾曰：「吾今日識汝父子也。且各收兵，來日決戰。」艾見戰場不利，亦勒馬應曰：「 既如此，各自收兵。暗算者非丈夫也。」</p><p class=" stretch-last-line ">於是兩軍皆退。鄧艾據渭水下寨，姜維跨兩山安營。艾見蜀兵地理，乃作書於司馬 望曰：「我等切不可戰，只宜固守。待關中兵至時，蜀兵糧草皆盡，三面攻之，無不勝</p></div> </div>