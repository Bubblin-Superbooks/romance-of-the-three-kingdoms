<div class="leaf "><div class="inner justify"><p class="no-indent  ">裁處。」操怒曰：「陛下出此言，外人聞之，只道吾欺君也。」帝曰：「君若肯相輔則 幸甚；不爾，願垂恩相捨。」</p><p>操聞言，怒目視帝，恨恨而出。左右或奏帝曰：「近聞魏公欲自立為王，不久必將 篡位。」帝與伏后大哭。后曰：「妾父伏完常有殺操之心，妾今當修書一封，密與父圖 之。」帝曰：「昔董承為事不密，反遭大禍；今又恐泄漏，朕與汝皆休矣！」后曰：「 旦夕如坐針氈，似此為人，不如早亡！妾看宦官之忠義可託者，莫如穆順。當令寄此書 。」乃即召穆順入屏後，退去左右近侍。帝后大哭，告順曰：「操賊欲為魏王，早晚必 行篡奪之事。朕欲令后父伏完，密圖此賊，而左右之人，俱賊心腹，無可託者。欲汝將 皇后密書，寄與伏完。量汝忠義，必不負朕。」順泣曰：「臣感陛下大恩，敢不以死報 ？臣即請行。」</p><p class=" stretch-last-line ">后乃修書付順。順藏書於髮中，潛出禁宮，逕至伏完宅，將書呈上。完見是伏后親</p></div> </div>