<div class="leaf "><div class="inner justify"><p class="no-indent  ">可引一千軍往豫山之前，先且埋伏，等彼軍至，放過休敵。其輜重糧草，必在後面。但 看南面火起，可縱兵出擊，就焚其糧草。翼德可引一千軍去安林背後山谷中埋伏，只看 南面火起，便可出，向博望城舊屯糧草處縱火燒之。關平、劉封可引兵五百軍，預備引 火之物，於博望坡後兩邊等候，至初更兵到，便可放火矣。」──又命於樊城取回趙雲 ，令為前部，不要贏，只要輸。──「主公自引一軍為後援。各須依計而行，勿使有失 。」</p><p>雲長曰：「我等皆出迎敵，未審軍師卻作何事？」孔明曰：「我只坐守此城。」張 飛大笑曰：「我們都去廝殺，你卻在家裡坐地，好自在！」孔明曰：「劍印在此，違令 者斬！」玄德曰：「豈不聞『運籌帷幄之中，決勝千里之外』？二弟不可違令。」張飛 冷笑而去。雲長曰：「我們且看他的計應也不應，那時卻來問他未遲。」</p></div> </div>