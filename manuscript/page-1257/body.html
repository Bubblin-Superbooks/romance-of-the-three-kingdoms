<div class="leaf "><div class="inner justify"><p class="no-indent  ">連和，早晚必來侵境，何暇等待十年？」即傳旨起兵伐吳。司馬懿奏曰：「吳有長江之 險，非船莫渡。陛下必御駕親征，可選大小戰船，從蔡潁而入淮，取壽春，至廣陵，渡 江口，逕取南徐：此為上策。」</p><p>丕從之。於是日夜併工，造龍舟十隻，長二十餘丈，可容二千餘人；收拾戰船三千 餘隻。魏黃初五年秋八月，會聚大小將士，令曹真為前部，張遼、張邰、文聘、徐晃等 為大將先行，許褚、呂虔為中軍護衛，曹休為合後，劉曄、蔣濟為參謀。前後水陸軍馬 三十餘萬，剋日起兵。封司馬懿為尚書僕射，留在許昌。凡國政大事，並皆聽懿決斷。</p><p class=" stretch-last-line ">不說魏兵起程。卻說東吳細作探知此事，報入吳國。近臣慌奏吳王曰：「今魏王曹 丕，親自乘駕龍舟，提水陸大軍三十餘萬，從蔡潁出淮，必取廣陵，渡江來下江南，甚</p></div> </div>