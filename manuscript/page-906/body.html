<div class="leaf "><div class="inner justify"><p class="no-indent  ">？」眾視其人，乃零陵烝陽人，姓劉名巴字子初。劉璋聞劉巴之言，猶豫未決。黃權 又復苦諫。璋乃量撥老弱軍四千，米一萬斛，發書遣使報玄德，仍令楊懷，高沛緊守關 隘。劉璋使者到葭萌關見玄德，呈上回書。玄德大怒曰：「吾為汝禦敵，費力勞心。汝 今惜財吝賞，何以使士卒效命乎？」遂扯毀回書，大罵而起。使者逃回成都。龐統曰： 「主公只以仁義為重，今日毀書發怒，前情盡棄矣。」玄德曰：「如此，當若何？」龐 統曰：「某有三條計策，請主公自擇而行。」</p><p class=" stretch-last-line ">玄德問那三條計。統曰：「只今便選精兵，晝夜兼道逕襲成都，此為上計。楊懷高 沛乃蜀中名將，各仗強兵拒守關隘；今主公佯以回荊州為名，二將聞知，必來相送；就 送行處，擒而殺之，奪了關隘，先取涪城，然後卻向成都，此中計也。退還白帝，連夜</p></div> </div>