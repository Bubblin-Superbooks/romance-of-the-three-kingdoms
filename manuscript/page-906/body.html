<div class="leaf "><div class="inner justify"><p class="no-indent  ">青羅傘下，坐著孫權。左右文武，侍立兩傍。操以鞭指曰：「生子當如孫仲謀！若劉景 升兒子豚犬耳！」</p><p>忽一聲響動，南船一齊飛奔過來。濡須塢內又一軍出，衝動曹兵。曹操軍馬退後便 走，止喝不住。忽有千百騎趕到山邊，為首馬上一人，碧眼紫髯。眾人認得正是孫權。 權自引一隊馬軍來擊曹操。操大驚，急回馬時，東吳大將韓當，周泰兩騎馬直衝將上來 。操背後許褚縱馬舞刀，敵住二將，曹操得脫歸寨。許褚與二將戰三十合方回。操回寨 ，重賞許褚，責罵眾將：「臨敵先退，挫吾銳氣！後若如此，盡皆斬首！」</p><p class=" stretch-last-line ">是夜三更時分，忽寨外喊聲大震。操急上馬，見四下裏火起，卻被吳兵劫入大寨。 殺至天明，曹兵退五十餘里下寨。操心中鬱悶，閒看兵書。程昱曰：「丞相既知兵法， 豈不知『兵貴神速』乎？丞相起兵，遷延日久，故孫權得以準備。夾濡須水口為塢，難</p></div> </div>