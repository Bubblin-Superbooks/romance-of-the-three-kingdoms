<div class="leaf "><div class="inner justify"><p class="no-indent  ">廊。孔明即令守門將，俱放進來。帶來洞主引刀斧手解孟獲等數百人，拜於殿下。孔明 大喝曰：「與吾擒下！」兩廊壯兵齊出，二人捉一人，盡被執縛。孔明大笑曰：「量汝 些小詭計，如何瞞得過我！汝見二次俱是本洞人擒汝來降，吾不加害汝，只道吾深信， 故來詐降，欲就洞中殺吾！」喝令武士搜其身畔，果然各帶利刀。</p><p>孔明問孟獲曰：「汝原說在汝家擒住，方始心服；今日如何？」獲曰：「此是我等 自來送死，非汝之能也。吾心未服。」孔明曰：「吾擒住六番，尚然不服，欲待何時耶 ？」獲曰：「汝第七次擒住，吾方傾心歸服，誓不反矣。」孔明曰：「巢穴已破，吾何 慮哉？」令武士盡去其縛，叱之曰：「這番擒住，再若支吾，必不輕恕！」孟獲等抱頭 鼠竄而去。</p><p class=" stretch-last-line ">卻說敗殘蠻兵有千餘人，大半中傷而逃，正遇蠻王孟獲。獲收了敗兵，心中稍喜，</p></div> </div>