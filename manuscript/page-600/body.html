<div class="leaf "><div class="inner justify"><p class="no-indent  ">伏兵，我兵只在此處住下。」許褚一騎馬飛報前隊曹仁。曹仁曰：「此是疑兵，必無埋 伏。可速進兵。我當催軍繼至。」</p><p>許褚復回坡前，提兵殺入。至林下追尋時，不見一人。時日已墜西，許褚方欲前進 ，只聽得山上大吹大擂。抬頭看時，只見山頂上一簇旗，旗叢中兩把傘蓋，左玄德，右 孔明，二人對坐飲酒。許褚大怒，引軍尋路上山。山上擂木砲石打將下來，不能前進。 又聞山後喊聲大震，欲尋路廝殺，天色已晚。</p><p>曹仁領兵到，教且奪新野城歇馬。軍士至城下時，只見四門大開。曹兵突入，並無 阻當。城中亦不見一人，竟是一座空城了。</p><p class=" stretch-last-line ">曹洪曰：「此是勢孤計窮，故盡帶百姓逃竄去了。我軍權且在城安歇，來日平明進 兵。」此時各軍走乏，都已饑餓，皆去尋房造飯。曹仁、曹洪，就在衙內安歇。初更已</p></div> </div>