<div class="leaf "><div class="inner justify"><p class="no-indent  ">」言罷，遂命二王同拜孔明。二王拜畢，孔明曰：「臣雖肝腦塗地，安能報知遇之恩也 ！」</p><p>先主謂眾官曰：「朕已託孤於丞相，令嗣子以父事之。卿等俱不可怠慢，以負朕望 。」又囑趙雲曰：「朕與卿於患難之中，相從到今，不想於此地分別。卿可想朕故交， 早晚看覷吾子，勿負朕言。」雲泣拜曰：「臣敢不效犬馬之勞！」先主又謂眾官曰：「 卿等眾官，朕不能一一分囑，願皆自愛。」言畢，駕崩，壽六十三歲：時章武三年四月 二十四日也。後杜工部有詩歎曰：蜀主窺吳向三峽，崩年亦在永安宮。翠華想在空山外 ，玉殿虛無野室中。古廟杉松巢水鶴，歲時伏臘走村翁。武侯祠屋長鄰近，一體君臣祭 祀同。</p><p class=" stretch-last-line ">先主駕崩，文武官僚，無不哀傷，孔明率眾官奉梓宮還成都。太子劉禪出城迎接靈 柩，安於正殿之內。舉哀行禮畢，開讀遺詔。詔曰：朕初得疾，但下痢耳；後轉生雜病</p></div> </div>