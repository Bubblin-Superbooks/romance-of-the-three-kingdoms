<div class="leaf "><div class="inner justify"><p class="no-indent  ">董卓逆賊，今日伏誅，國之大幸。汝為漢臣，乃不為國慶，反為賊哭，何也？」邕伏罪 曰：「邕雖不才，亦知大義，豈肯背國而向卓？只因一時知遇之感，不覺為之一哭，自 知罪大。願公見原：倘得黥首刖足，使續成漢史，以贖其辜，邕之幸也。」</p><p>眾官惜邕之才，皆力救之。太傅馬日磾亦密謂允曰：「伯喈曠世逸才，若使續成漢 史，誠為盛事。且其孝行素著，若遽殺之，恐失人望。」允曰：「昔孝武不殺司馬遷， 後使作史，遂致謗書流於後世。方今國運衰微，朝政錯亂，不可令佞臣執筆於幼主左右 ，使吾等蒙其訕議也。」日磾無言而退，私謂眾官曰：「王允其無後乎！善人，國之紀 也；制作，國之典也。滅紀廢典，豈能久乎？」</p><p class=" stretch-last-line ">當下王允不聽馬日磾之言，命將蔡邕下獄中縊死。一時士大夫聞者，盡為流涕。後</p></div> </div>