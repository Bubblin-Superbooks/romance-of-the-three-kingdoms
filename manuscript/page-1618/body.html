<div class="leaf "><div class="inner justify"><p class="no-indent  ">，復起大兵，北伐中原。正是：一度興師未奏績，兩番討賊欲成功。未知勝負如何，且 看下文分解。</p><p>第一○九回：困司馬漢將奇謀，廢曹芳魏家果報</p><p>蜀漢延熙十六年秋，將軍姜維起兵二十萬，令廖化、張翼為左右先鋒，夏侯霸為參 謀，張嶷為運糧使，大兵出陽平關伐魏。維與夏侯霸商議曰：「向取雍州，不克而還； 今若再出，必又有準備。公有何高見？」霸曰：「隴上諸郡，只有南安錢糧最廣；若先 取之，足可為本。向者不克而還，蓋因羌兵不至。今可先遣人會羌人於隴右，然後進兵 出石營，從董亭直取南安。」維大喜曰：「公言甚妙！」遂遣卻正為使，齎金珠蜀錦入 羌，結好羌王。羌天迷當，得了禮物，便起兵五萬，令羌將俄何燒戈為大先鋒，引兵南 安來。</p></div> </div>