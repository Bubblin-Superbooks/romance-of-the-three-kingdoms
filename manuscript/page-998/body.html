<div class="leaf "><div class="inner justify"><p class="no-indent  ">被褚斬於馬下。敗軍回報張魯，魯欲堅守。楊松曰：「今若不出，坐以待斃矣。某守城 ，主公當親與決一死戰。」</p><p>魯從之。閻圃諫魯休出。魯不聽，遂引軍出迎。未及交鋒，後軍已走。張魯急退， 背後曹兵趕來。魯到城下，楊松閉門不納。張魯無路可走，操從後追至，大叫：「何不 早降！」魯乃下馬投拜。操大喜；念其封倉庫之心，優禮相待，封魯為鎮南將軍。閻圃 等皆封列侯。於是漢中皆平。曹操傳令各郡分設太守，置都尉，大賞士卒。惟有楊松賣 主求榮，即命斬之於市曹示眾。後人有詩歎曰：妨賢賣主逞奇功，積得金銀總是空。家 未榮華身受戮，令人千載笑楊松。</p><p class=" stretch-last-line ">曹操已得東川。主簿司馬懿進曰：「劉備以詐力取劉璋、蜀人尚未歸心。今主公已 得漢中，益州震動。可速進兵攻之，勢必瓦解。知者貴於乘時，時不可失也。」曹操歎</p></div> </div>