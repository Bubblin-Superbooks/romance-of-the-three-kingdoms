<div class="leaf "><div class="inner justify"><p>玄德大驚曰：「若如此，吾弟休矣！」孔明曰：「劉封、孟達如此無禮，罪不容誅 ！王上寬心，亮親提一旅之師，去救荊州之急。」玄德泣曰：「雲長有失，孤斷不獨生 ！孤來日自提一軍去救雲長！」遂一面差人赴閬中報知翼德，一面差人會集人馬。</p><p>未及天明，一連數次報，說關公夜走臨沮，為吳將所獲，義不屈節，父子歸神。玄 德聽罷，大叫一聲，昏絕於地。正是：為念當年同誓死，忍教今日獨捐生！未知玄德性 命如何，且看下文分解。</p><p>第七十八回：治風疾神醫身死，傳遺命奸雄數終</p><p class=" stretch-last-line ">卻說漢中王聞關公父子遇害，哭倒於地；眾文武急救，半晌方醒，扶入內殿。孔明 勸曰：「王上少憂：自古道：『死生有命。』關公平日剛而自矜，故今日有此禍。王上</p></div> </div>