<div class="leaf "><div class="inner justify"><p class="no-indent  ">臣孫權久知天命已歸王上，伏望早正大位，遣將剿滅劉備，掃平兩川，臣即率群下
納土歸降矣。
　　操觀畢大笑，出示群臣曰：「是兒欲使吾居爐火上耶！」侍中陳群等奏曰：「漢室 久已衰微，殿下功德巍巍，生靈仰望。今孫權稱臣歸命，此天人之應，異氣齊聲。殿下 宜應天順人，早正大位。」操笑曰：「吾事漢多年，雖有功德及民，然位至於王，名爵 已極，何敢更有他望？苟天命在孤，孤為周文王矣。」司馬懿曰：「今孫權既稱臣歸附 ，王上可封官賜爵，令拒劉備。」操從之，表封孫權為驃騎將軍南昌侯，領荊州牧。即 日遣使齎誥敕赴東吳去訖。</p><p>操病勢轉加。忽一夜夢三馬同槽而食，及曉，問賈詡曰：「孤向日曾夢三馬同槽， 疑是馬騰父子為禍；今騰已死，昨宵復夢三馬同槽。主何吉凶？」詡曰：「祿馬吉兆也 。祿馬歸於曹，主上何必疑乎？」操因此不疑。後人有詩曰：</p></div> </div>