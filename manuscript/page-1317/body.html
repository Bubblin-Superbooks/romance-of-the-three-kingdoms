<div class="leaf "><div class="inner justify"><p class="no-indent  ">馬造飯。朵思見之，毛髮聳然，回顧孟獲曰：「此乃神兵也！」獲曰：「吾兄弟二人與 蜀兵決一死戰，就殞於軍，前安肯束手受縛！」朵思曰：「若大王兵敗，吾妻子亦休矣 。當殺牛宰馬，大賞洞丁，不避水火，直衝蜀寨，方可得勝。」</p><p class=" stretch-last-line ">於是大賞蠻兵。正欲起程，忽報洞後迤西銀冶洞二十一洞主楊鋒引三萬兵來助戰。 孟獲大喜曰：「鄰兵助我，我必勝矣！」即與朵思大王出洞迎接。楊鋒引兵入曰：「吾 有精兵三萬，皆披鐵甲，能飛山越嶺，足以敵蜀兵百萬；我有五子，皆武藝足備：願助 大王。」鋒令五子入拜，皆彪軀虎體，威風抖擻。孟獲大喜，遂設席相待楊鋒父子。酒 至半酣，鋒曰：「軍中少樂，吾隨軍有蠻姑，善舞刀牌，以助一笑。」獲忻然從之。須 臾，數十蠻姑，皆披髮跣足，從帳外舞跳而入。群蠻拍手以歌和之。楊鋒令二子把盞。</p></div> </div>