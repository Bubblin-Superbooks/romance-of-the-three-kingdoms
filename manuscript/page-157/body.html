<div class="leaf "><div class="inner justify"><p class="no-indent  ">救；陶謙心安。原來孔融、田楷兩路軍馬，懼怕曹兵勢猛，遠遠依山下寨，未敢輕進。 曹操見兩路軍到，亦分了軍勢，不敢向前攻城。</p><p>卻說劉玄德軍到，見孔融。融曰：「曹兵勢大，操又善於用兵，未可輕戰。且觀其 動靜，然後進兵。」玄德曰：「但恐城中無糧，難以久持。備令雲長、子龍領軍四千， 在公部下相助；備與張飛奔曹營，逕投徐州去見陶使君商議。」融大喜，會合田楷，為 犄角之勢；雲長、子龍領兵兩邊接應。</p><p class=" stretch-last-line ">是日玄德、張飛引一千人馬殺入曹兵寨邊。正行之間，寨內一聲鼓響，馬軍步軍， 如潮似浪，擁將出來。當頭一員大將乃是于禁，勒馬大叫：「何處狂徒！往那裏去！」 張飛見了，更不打話，直取于禁。兩馬相交，戰到數合，玄德掣雙股劍麾兵大進，于禁 敗走。張飛當前追殺，直到徐州城下。城上望見紅旗白字，大書「平原劉玄德」陶謙急</p></div> </div>