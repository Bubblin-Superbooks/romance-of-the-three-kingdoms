<div class="leaf "><div class="inner justify"><p class="no-indent  ">步，馬前蹄忽陷，浸濕衣袍。玄德乃加鞭大呼曰：「的盧！的盧！今日妨吾！」言畢， 那馬忽從水中湧身而起，一躍三丈，飛上西岸。</p><p>玄德如從雲霧中起。後來蘇學士有古風一篇，單詠劉玄德躍馬檀溪事。詩曰：</p><p>老去花殘春日暮，宦遊偶至檀溪路；停騶遙望獨徘徊，眼前零落飄紅絮。暗想咸陽 火德衰，龍爭虎鬥交相持。襄陽會上王孫飲，坐中玄德身將危。逃生獨出西門道，背後 追兵復將到。一川煙水漲檀溪，急叱征騎往前跳。馬蹄踏碎青玻璃，天風響處金鞭揮。 耳畔但聞千騎走，波中忽見雙龍飛。西川獨霸真英主，坐下龍駒兩相遇。檀溪溪水自東 流，龍駒英主今何處？臨流三歎心欲酸，斜陽寂寂照空山。三分鼎足渾如夢，蹤跡空留 在世間。</p><p class=" stretch-last-line ">玄德躍過溪西，顧望東岸．蔡瑁已引軍趕到溪邊，大叫：「使君何故逃席而去？」</p></div> </div>