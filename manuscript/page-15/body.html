<div class="leaf "><div class="inner justify"><p class="no-indent  ">喜。同到張飛莊上，共議大事。</p><p>飛曰：「吾莊後有一桃園，花開正盛；明日當於園中祭告天地，我三人結為兄弟， 協力同心，然後可圖大事。」玄德、雲長、齊聲應曰：「如此甚好。」次日，於桃園中 ，備下烏牛白馬祭禮等項，三人焚香，再拜而說誓曰：「念劉備、關羽、張飛，雖然異 姓，既結為兄弟，則同心協力，救困扶危；上報國家，下安黎庶；不求同年同月同日生 ，但願同年同月同日死。皇天后土，實鑒此心。背義忘恩，天人共戮。」誓畢，拜玄德 為兄，關羽次之，張飛為弟。祭罷天地，復宰牛設酒，聚鄉中勇士，得三百餘人，就桃 園中痛飲一醉。來日收拾軍器，但恨無馬匹可乘。</p><p class=" stretch-last-line ">正思慮間，人報「有兩個客人，引一夥伴儅，趕一群馬，投莊上來。」玄德曰：「 此天佑我也！」三人出莊迎接。原來二客乃中山大商：一名張世平，一名蘇雙，每年往</p></div> </div>