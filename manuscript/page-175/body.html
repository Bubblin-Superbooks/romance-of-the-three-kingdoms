<div class="leaf "><div class="inner justify"><p class="no-indent  ">大叫：「我乃截天夜叉何曼也！誰敢與我廝鬥？」曹洪見了，大喝一聲，飛身下馬，提 刀步出。兩下向陣前廝殺，四五十合，勝負不分。曹洪詐敗而走，何曼趕來；洪用拖刀 背砍計，轉身一跳，砍中何曼，再復一刀，殺死。李典乘勢飛馬直入賊陣。黃劭不及隄 備，被李典生擒活捉過來。曹兵掩殺賊眾，奪其金帛糧食無數。何儀勢孤，引數百騎奔 走葛陂。正行之間，山背後撞出一軍。為頭一個壯士，身長八尺，腰大十圍；手提大刀 ，截住去路。何儀挺鎗出迎，只一合，被那壯士活挾過去。餘眾著忙，皆下馬受縳，被 壯士盡驅入葛陂塢中。</p><p class=" stretch-last-line ">卻說典韋追襲何儀到葛陂，壯士引軍迎住。典韋曰：「汝亦黃巾賊耶？」壯士曰： 「黃巾數百騎，盡被我擒在塢內！」韋曰：「何不獻出？」壯士曰：「你若贏得手中寶 刀，我便獻出！」韋大怒，挺雙戟向前來戰。兩個從辰至午，不分勝負，各自少歇。不</p></div> </div>