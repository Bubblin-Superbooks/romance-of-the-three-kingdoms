<div class="leaf "><div class="inner justify"><p class="no-indent  ">壯士盡驅入葛陂塢中。</p><p>卻說典韋追襲何儀到葛陂，壯士引軍迎住。典韋曰：「汝亦黃巾賊耶？」壯士曰： 「黃巾數百騎，盡被我擒在塢內！」韋曰：「何不獻出？」壯士曰：「你若贏得手中寶 刀，我便獻出！」韋大怒，挺雙戟向前來戰。兩個從辰至午，不分勝負，各自少歇。不 一時，那壯士又出搦戰，典韋亦出。直戰到黃昏，各因馬乏暫止。典韋手下軍士，飛報 曹操。操大驚，忙引眾將來看。</p><p class=" stretch-last-line ">次日，出壯士又出搦戰。操見其人威風凜凜，心中暗喜，分付典韋，今日且詐敗。 韋領命出戰；戰到三十合，敗走回陣。壯士趕到陣門中，弓弩射回。操急引軍退五里， 密使人掘下陷坑，暗伏鉤手。次日，再令典韋引百餘騎出。壯士笑曰：「敗將何敢復來 ！」便縱馬接戰。典韋略戰數合，便回馬走。壯士只顧望前趕來，不隄防連人帶馬，都 落於坑之內，被鉤手縳來見曹操。操下帳叱退軍士，親解其縳，急取衣衣之，命坐，問</p></div> </div>