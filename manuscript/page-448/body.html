<div class="leaf "><div class="inner justify"><p class="no-indent  ">進，情見勢竭，必將有變。此用奇之時，斷不可失。惟明公裁察焉。</p><p>曹操得書大喜，令將士效力死守。紹軍約退三十餘里，操遣將出營巡哨。有徐晃部 將史渙獲得袁軍細作，解見徐晃。晃問其軍中虛實。答曰：「早晚大將韓猛運糧至軍前 接濟，先令我等探路。」徐晃便將此事報知曹操。荀攸曰：「韓猛匹夫之勇耳。若遣一 人引輕騎數千，從半路擊之，斷其糧草，紹軍自亂。」操曰：「誰人可往？」攸曰：「 即遣徐晃可也。」</p><p>操遂差徐晃帶將史渙并所部兵先出，後使張遼、許褚引兵救應。當夜韓猛押糧車數 千輛，解赴紹寨。正走之間，山谷內徐晃、史渙引軍截住去路，韓猛飛馬來戰。徐晃接 住廝殺，史渙便殺散人夫，放火焚燒糧車。韓猛抵當不住，撥馬回走。徐晃催軍燒盡輜 量。袁紹軍中，望見西北上火起，正驚疑間，敗軍報來：「糧草被劫。」</p></div> </div>