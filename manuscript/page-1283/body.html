<div class="leaf "><div class="inner justify"><p class="no-indent  ">宜小心，休得妄動。」二人快快而退。趙雲請魏延到自已寨內商議曰；「吾二人為先鋒 ，卻說不識地理而不肯用。今用此後輩，吾等豈不羞乎？」延曰：「吾二人只今就上馬 ，親去探之；捉住土人，便教引進，以敵蠻兵，大事可成。」雲從之，遂上馬逕取中路 而來。方行不數里，遠遠望見塵頭大起。二人上山坡看時，果見數十騎蠻兵，縱馬而來 。二人兩路衝出。蠻兵見了，大驚而走。</p><p class=" stretch-last-line ">趙雲、魏延各生擒幾人，回到本寨，以酒食待之，卻細問其故。蠻兵告曰：「前面 是金環三結元帥大寨，正在山口。寨邊東西兩路，卻通五溪洞并董荼那、阿會喃各寨之 後。」趙雲、魏延聽知此話，遂點精兵五千，教擒來蠻兵引路。比及起身時，已是二更 天氣；月明星朗，趁著月色而行。剛到金環三結大寨之時，約有四更，蠻兵方起造飯， 準備天明廝殺。忽然趙雲、魏延兩路殺入，蠻兵大亂。趙雲直殺入中軍，正逢金環三結</p></div> </div>