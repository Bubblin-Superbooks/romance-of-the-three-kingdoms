<div class="leaf "><div class="inner justify"><p class="no-indent  ">」孔明曰：「今孟獲拒住瀘水，無路可渡。吾欲先斷其糧道，令彼軍自亂。」岱曰：「 如何斷得？」孔明曰：「離此一百五十里，瀘水下流沙口，此處水慢，可以紮筏而渡。 汝提本部三千軍渡水，直入蠻洞，先斷其糧，然後會合董荼那、阿會喃兩個洞主，便為 內應，不可有誤。」</p><p class=" stretch-last-line ">馬岱欣然去了，領兵前到沙口，驅兵渡水；因見水淺，大半不下筏，只裸衣而過， 半渡皆倒；急救傍岸，口鼻出血而死。馬岱大驚，連夜回告孔明。孔明隨喚鄉導土人問 之。土人曰：「目今炎天，毒聚瀘水，日間甚熱，毒氣正發。有人渡水，必中其毒。或 飲此水，其人必死。若要渡時，須待夜靜水冷，毒氣不起，飽食渡之，方可無事。」孔 明遂令土人引路；又選精壯軍五六百，隨著馬岱，來到瀘水沙口，紮起木筏，半夜渡水 ，果然無事。岱領著二千壯軍，令土人引路，逕取蠻洞運糧總路口夾山谷而來。那夾山</p></div> </div>