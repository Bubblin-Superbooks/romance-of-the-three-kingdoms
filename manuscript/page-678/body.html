<div class="leaf "><div class="inner justify"><p class="no-indent  ">二人怠慢軍法，吾故斬之。」眾皆嗟呀不已。操於眾將內選毛玠，于禁，為水軍都督， 以代蔡，張二人之職。</p><p>細作探知，報過江東。周瑜大喜曰：「吾所患者，此二人耳。今既剿除，吾無憂矣 。」肅曰：「都督用兵如此，何愁曹賊不破乎！」瑜曰：「吾料諸將不知此計，獨有諸 葛亮識見勝我，想此謀亦不能瞞也。子敬試以言挑之，看他知也不知，便當回報。」正 是：還將反間成功事，去試從旁冷眼人。未知肅去問孔明還是如何，且看下文分解。</p><p>第四十六回：用奇謀孔明借箭，獻密計黃蓋受刑</p><p class=" stretch-last-line ">卻說魯肅領了周瑜言語，逕來舟中相探孔明，孔明接入小舟對坐。肅曰：「連日措 辦軍務，有失聽教。」孔明曰：「便是亮亦未與都督賀喜。」肅曰：「何喜？」孔明曰</p></div> </div>