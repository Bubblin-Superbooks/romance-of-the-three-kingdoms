<div class="leaf "><div class="inner justify"><p class="no-indent  ">。」玄德曰：「素以汝為一勇夫耳：前者捉劉岱時，頗能用計；今獻此策，亦中兵法。 」乃從其言，分兵劫寨。</p><p>且說曹操引軍往小沛來。正行間，狂風驟至，忽聽一聲響亮，將一面牙旗吹折。操 便令軍兵且住，聚眾謀士問吉凶。荀彧曰：「風從何方來？吹折甚顏色旗？」操曰：「 風自東南方來，吹折角上牙旗，旗乃青紅二色。」彧曰：「不主別事，今夜劉備必來劫 寨。」操點頭。忽毛玠入見曰：「方纔東南風起，吹折青紅牙旗一面。主公以為主何吉 凶？」操曰：「公意若何？」毛玠曰：「愚意以為今夜必主有人來劫寨。」後人有詩歎 曰：</p><p>吁嗟帝冑勢孤窮，全仗分兵劫寨功。爭奈牙旗折有兆，老天何故縱奸雄？操曰：「 天報應我,當即防之。」遂分兵九隊，只留一隊，向前虛紮營寨，餘眾八面埋伏。是夜 月色微明。玄德在左，張飛在右，分兵兩隊進發；只留孫乾守小沛。</p></div> </div>