<div class="leaf "><div class="inner justify"><p class="no-indent  ">心腹將張約、朱恩管御林軍，以為牙爪。</p><p>卻說孫峻字子遠，乃孫堅弟孫靜曾孫，孫恭之子也。孫權在日，甚愛之，命掌御林 軍馬。今聞諸葛恪令張約、朱恩二人掌御林軍，奪其權，心中大怒。太常卿滕胤，素與 諸葛恪有隙，乃乘間說峻曰：「諸葛恪專權恣虐，殺害公卿，將有不臣之心。公係宗室 ，何不早圖之？」峻曰：「我有是心久矣。今當即奏天子，請旨誅之。」</p><p>於是孫峻、滕胤入見吳主孫亮，密奏其事。亮曰：「朕見此人，亦甚恐怖；常欲除 之，未得其便。今卿等果有忠義，可密圖之。」胤曰：「陛下可設席召恪，暗伏武士於 壁衣中，擲盃為號，就席間殺之，以絕後患。」亮從之。</p><p class=" stretch-last-line ">卻說諸葛恪自兵敗回朝，託病居家，心神恍惚。一日偶出中堂，忽見一人麻衣掛孝 而入。恪叱問之，其人大驚無措。恪今拏下拷問，其人告曰：「某因新喪父親，入城請</p></div> </div>