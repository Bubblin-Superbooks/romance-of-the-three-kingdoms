<div class="leaf "><div class="inner justify"><p class="no-indent  ">：「司馬師視朕如小兒，覷百官如草芥，社稷早晚必歸此人矣！」</p><p>言訖大哭。李豐奏曰：「陛下勿憂。臣雖不才，願以陛下之明詔，聚四方之英傑剿 此賊。」夏侯玄奏曰：「臣兄夏侯霸降蜀，因懼司馬兄弟謀害故耳。今若剿除此賊，臣 兄必回也。臣乃國家舊戚，安敢坐視奸賊亂國？願同奉詔討之。」芳曰：「但恐不能耳 。」三人哭奏曰：「臣等誓當同心討賊，以報陛下！」</p><p class=" stretch-last-line ">芳脫下龍鳳汗衫，咬破指尖，寫了血詔，授與張緝，乃囑曰：「朕祖武皇帝誅董承 ，蓋為機事不密也。卿等須謹慎，勿泄於外。」豐曰：「陛下何出此不利之言？臣等非 董承之輩，司馬師安比武祖也？陛下忽疑。」三人辭出，至東華門左側，正見司馬師帶 劍而來，從者數百人，皆持兵器。三人立於道旁。師問曰：「汝三人退朝何遲？」李豐</p></div> </div>