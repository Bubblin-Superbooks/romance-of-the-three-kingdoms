<div class="leaf "><div class="inner justify"><p class="no-indent  ">馬報說：「雍州刺史諸葛緒已斷了歸路。」維據山險下寨。魏兵屯於陰平橋頭。維進退 無路，長歎曰：「天喪我也！」副將甯隨曰：「魏兵雖斷陰平橋，雍州必然兵少，將軍 若從孔函谷，逕取雍州，諸葛緒必撤陰平之兵救雍州，將軍卻引兵奔劍閣守之，則漢中 可復矣。」</p><p>維從之，即發兵入孔函谷，詐取雍州。細作報知諸葛緒。緒大驚曰：「雍州是吾合 兵之地，倘若疏矢，朝廷必然問罪。」急撤大兵從南路去救雍州，只留一枝兵守橋頭。</p><p>姜維入北道，約行三十里，料知魏兵起行，乃勒回兵，後隊作前隊，逕到橋頭，果 然魏兵大隊已去，只有些小兵把守：被維一陣殺散。盡燒其寨柵。諸葛緒聽知橋頭火起 ，復引兵回。姜維兵已過半日了，因此不敢追趕。</p><p class=" stretch-last-line ">卻說姜維引兵過了橋頭，正行之間，前面一軍來到，乃左將軍張翼，右將軍廖化也</p></div> </div>