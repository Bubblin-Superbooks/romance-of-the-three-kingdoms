<div class="leaf "><div class="inner justify"><p class="no-indent  ">公既知，何不使人同領其職？」昭言無數語，使邵悌疑心頓釋。正是：方當士馬驅馳日 ，早識將軍跋扈心。未知其言若何，且看下文分解。</p><p>第一一六回：鍾會分兵漢中道，武侯顯聖定軍山</p><p>卻說司馬昭謂西曹掾邵悌曰：「朝臣皆言蜀未可伐，是其心怯：若使強戰，必敗之 道也。今鍾會獨建伐蜀之策，是其心不怯：心不怯，則破蜀必矣；蜀既破，則蜀人心膽 已裂。『敗軍之將，不可以言勇；亡國之大夫，不可以圖存。』會即有異志，蜀人安能 助之乎？至若魏人得勝思歸，必不從會而反，更不足慮耳。此言乃吾與汝知之，切不可 泄漏。」邵悌拜服。</p><p class=" stretch-last-line ">卻說鍾會下寨已畢，升帳大集諸將聽令。時有監軍衛瓘，護軍胡烈；大將田續，龐 會，田章，爰（左青右為「影」的右邊），丘建，夏侯咸，王賈，皇甫闓，句安，等八</p></div> </div>