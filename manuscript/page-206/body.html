<div class="leaf "><div class="inner justify"><p class="no-indent  ">。」晃乃延之坐，問其來意。寵曰：「公之勇略，世所罕有，奈何屈身於楊、韓之徒？ 曹將軍當世英雄，其好賢禮士，天下所知也；今日陣前，見公之勇，十分敬愛，故不忍 以健將決死戰，特遣寵來奉邀。公何不棄暗投明，共成大業？」</p><p>晃沈吟良久，乃喟然歎曰：「吾固知奉、暹非立業之人，奈從之久矣，不忍相捨。 」寵曰：「豈不聞『良禽擇木而棲，賢臣擇主而事』？遇可事之主，而交臂失之，非丈 夫也。」晃起謝曰：「願從公言。」寵曰：「何不就殺奉、暹而去，以為進見之禮？」 晃曰：「以臣弒主，大不義也，吾決不為。」寵曰：「公真義士也！」晃遂引帳下數十 騎，連夜同滿寵來投曹操。早有人報知楊奉。奉大怒，自引千騎來追，大叫：「徐晃反 賊休走！」</p><p class=" stretch-last-line ">正追趕間，忽然一聲砲響，山上山下，火把齊明，伏軍四出。曹操親自引軍當先，</p></div> </div>