<div class="leaf "><div class="inner justify"><p>卻說關公回寨，謂關平曰：「龐德刀法慣熟，真吾敵手。」平曰：「俗云：『初生 之犢不懼虎。』父親縱然斬了此人，只是西羌一小卒耳；倘有疏虞，非所以重伯父之託 也。」關公曰：「吾不殺此人，何以雪恨？吾意已決，再勿多言！」次日，上馬引兵前 進。龐德亦引兵來迎，兩陣對圓，二將齊出，更不打話，出馬交鋒。鬥至五十餘合，龐 德撥回馬拖刀而走。關公從後追趕。關平恐有疏失，亦隨後趕去。關公口中大罵：「龐 賊欲使拖刀計，吾豈懼汝？」</p><p>原來龐德虛作拖刀勢，卻把刀就鞍★（左革右喬）挂住，偷拽雕弓，搭上箭，射將 來。關平眼快，見龐德拽弓，大叫：「賊將休放冷箭！」關公急睜眼看時，弓弦響處， 箭早到來；躲閃不及，正中左臂。關平馬到，救父回營。龐德勒回馬掄刀趕來，忽聽得 本營鑼聲大震。德恐後軍有失，急勒馬回。原來于禁見龐德射中關公，恐他成了大功， 滅禁威風，故鳴金收軍。</p></div> </div>