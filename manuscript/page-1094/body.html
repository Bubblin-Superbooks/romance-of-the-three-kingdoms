<div class="leaf "><div class="inner justify"><p class="no-indent  ">奮然曰：「某乞兵數千，願當來軍於襄江之內。」寵諫曰：「不可。」呂常怒曰：「據 汝等文官之言，只宜堅守，何能退敵？豈不聞兵法云：『軍半渡可擊。』？今雲長半渡 襄江，何不擊之？若兵臨城下，將至壕邊，急難抵當矣。」</p><p>仁即與兵二千，令呂常出樊城迎戰。呂常來至江口，只見前面繡旗開處，雲長橫刀 出馬。呂常卻欲來迎。後面眾軍見雲長神威凜凜，不戰先走，呂常喝止不住。雲長混殺 過來，曹兵大敗，馬步軍折其大半。敗殘軍奔入樊城，曹仁急差人求救。使命星夜至長 安，將書呈上曹操，言：「雲長破了襄陽，現圍樊城甚急；望撥大將前來救援。」</p><p class=" stretch-last-line ">曹操指班部內一人而言曰：「汝可去解樊城之圍。」其人應聲而出。眾視之，乃于 禁也。禁曰：「某求一將作先鋒，領兵同去。」操又問眾人曰：「誰敢作先鋒？」一人</p></div> </div>