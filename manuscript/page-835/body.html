<div class="leaf "><div class="inner justify"><p class="no-indent  ">干謁矣。」飛顧謂孫乾曰：「非公則失一大賢也。」遂辭統回荊州，見玄德，具說龐統 之才。玄德大驚曰：「屈待大賢，吾之過也！」飛將魯肅薦書呈上。玄德拆視之。書略 曰：「龐士元非百里之才，使處治中別駕之任，始當展其驥足。如以貌取之，恐負所學 ，終為他人所用，實可惜也。」</p><p class=" stretch-last-line ">玄德看畢，正在嗟歎，忽報孔明回。玄德接入，禮畢。孔明先問曰：「龐軍師近日 無恙否？」玄德曰：「近治耒陽縣，好酒廢事。」孔明笑曰：「士元非百里之才，胸中 之學，勝亮十倍。亮曾有薦書在士元處，曾達主公否？」玄德曰：「今日方得子敬書， 卻未見先生之書。」孔明曰：「大賢若處小任，往往以酒糊塗，倦於視事。」玄德曰： 「若非吾弟所言，險失大賢。」隨即令張飛往耒陽縣請龐統到荊州，玄德下階請罪。統 方將出孔明所薦之書。玄德看書中之意，言鳳雛到日，宜即重用。玄德喜曰：「昔司馬</p></div> </div>