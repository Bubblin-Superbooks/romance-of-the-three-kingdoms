<div class="leaf "><div class="inner justify"><p class="no-indent  ">今日商議軍情回，意甚憤恨，不知為何？」澤曰：「汝可以言挑之曰：『人皆說劉皇叔 仁德，曹操奸雄，何也？』看他說甚言語。」</p><p>是夜黃奎果到春香房中。妾以言挑之。奎乘醉言曰：「汝乃婦人，尚知邪正，何況 我乎？吾所恨者，欲殺曹操也。」妾曰：「若欲殺之，如何下手？」奎曰：「吾已約定 馬將軍，明日在城外點兵時殺之。」</p><p>妾告於苗澤，澤報知曹操。操便密喚曹洪，許褚分付如此如此；又喚夏侯淵、徐晃 分付如此如此。各人領命去了，一面先將黃奎一家老小拏下。</p><p class=" stretch-last-line ">次日，馬騰領著西涼兵馬，將次近城，只見前面一簇紅旂，打著丞相旗號。馬騰只 道曹操自來點軍，拍馬向前。忽聽得一聲砲響，紅旗開處，弓弩齊發。一將當先，乃曹 洪也。馬騰急撥馬回時，兩下喊聲又起。左邊許褚殺來，右邊夏侯淵殺來，後面又是徐</p></div> </div>