<div class="leaf "><div class="inner justify"><p class="no-indent  ">部下諸將，使互相離間，超可圖矣。」操曰：「此計甚妙。」隨寫書一封，將緊要處盡 皆改抹，然後實封，故意多遣從人送過寨去，下了書自回。</p><p>果然有人報知馬超。超心愈疑，逕來韓遂處索書看。韓遂將書與超。超見上面有改 抹字樣，問遂曰：「書上如何都改抹糊塗？」遂曰：「原書如此，不知何故。」超曰： 「豈有以草稿送與人耶？必是叔父怕我知了詳細，先改抹了。」遂曰：「莫非曹操錯將 草稿誤封來了。」超曰：「吾又不信。曹操是精細之人，豈有差錯？吾與叔父併力殺賊 ，奈何忽生異心？」遂曰：「汝若不信吾心，來日吾在陣前賺操說話，汝從陣內突出， 一鎗刺殺便了。」超曰：「若如此，方見叔父真心。」</p><p class=" stretch-last-line ">兩人約定。次日，韓遂引侯選，李堪，梁興，馬玩，楊秋，五將出陣。馬超藏在門</p></div> </div>