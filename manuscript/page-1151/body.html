<div class="leaf "><div class="inner justify"><p class="no-indent  ">父喪，放聲痛哭，率大小官員出城十里，伏道迎櫬入城，停於偏殿。官僚挂孝，聚哭於 殿上。忽一人挺身而出曰：「請世子息哀，且議大事。」</p><p>眾視之，乃中庶子司馬孚也。孚曰：「魏王既薨，天下震動；當早立嗣王，以安眾 心，何但哭泣耶？」群臣曰：「世子宜嗣位，但未得天子詔命，豈可造次而行？」兵部 尚書陳矯曰：「王薨於外，愛子私立，彼此生變，則社稷危矣。」遂拔劍割下袍袖，厲 聲曰：「即今日便請世子嗣位。眾官有異議者，以此袍為例！」百官悚懼。忽報華歆自 許昌飛馬而至。眾皆大驚。</p><p class=" stretch-last-line ">須臾，華歆入。眾問其來意。歆曰：「今魏王薨逝，天下震動，何不早請世子嗣位 ？」眾官曰：「正因不及候詔命，方議欲以王后卞氏慈旨立世子為王。」歆曰：「吾已 於漢帝處索得詔命在此。」眾皆踴躍稱賀。歆於懷中取出詔命開讀。原來華歆諂事魏，</p></div> </div>