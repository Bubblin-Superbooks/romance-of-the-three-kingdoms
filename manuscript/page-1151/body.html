<div class="leaf "><div class="inner justify"><p class="no-indent  ">效者，以麻肺湯飲之，令病者如醉死，卻用尖刀剖開其腹，以藥湯洗其臟腑，病人略無 疼痛。洗畢，然後以藥線縫口，用藥敷之。或一月，或二十日，即平復矣。其神妙如此 。」</p><p>「一日，佗行於道上，聞一人呻吟之聲。佗曰：『此飲食不下之病。』問之果然。 佗令取蒜虀汁三升飲之，吐蛇一條，長二三尺，飲食即下。廣陵太守陳登，心中煩懣， 面赤，不能飲食，求佗醫治。佗以藥飲之，吐蟲三升，皆赤頭，首尾動搖。登問其故。 佗曰：『此因多食魚腥，故有此毒。今日雖愈，三年之後，必將復發，不可救也。』後 陳登果三年而死。</p><p class=" stretch-last-line ">「又有一人眉間生一瘤，癢不可當，令佗視之。佗曰：『內有飛物。』人皆笑之。 佗以刀割開，一黃雀飛去，病者即愈。有一人被犬咬足指，隨長肉二塊，一痛一癢，俱 不可忍。佗曰：『痛者內有針十個，癢者內有黑白棋子二枚。』人皆不信，佗以刀割開</p></div> </div>