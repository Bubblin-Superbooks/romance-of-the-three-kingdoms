<div class="leaf "><div class="inner justify"><p class="no-indent  ">，來此相會。賢弟可堅守此城。」飛曰：「兄斬他顏良，文醜，如何去得？」關公曰： 「不妨。我到彼當見機而行。」遂喚周倉問曰：「臥牛山裴元紹處，共有多少人馬？」 倉曰：「約有四五百。」關公曰：「我今抄近路去尋兄長。汝可往臥牛山招此一枝人馬 ，從大路上接來。」</p><p>倉領命而去。關公與孫乾只帶二十餘騎投河北來。將至界首，乾曰：「將軍未可輕 入，只在此間暫歇。待某先入見皇叔，別作商議。」關公依言，先打發孫乾去了。遙望 前村有一所莊院，便與從人到彼投宿。莊內一老翁攜杖而出，與關公施禮。公具以實告 。老翁曰：「某亦姓關，名定。久聞大名，幸得瞻謁。」遂命二子出見，款留關公，并 從人俱留於莊內。</p><p class=" stretch-last-line ">且說孫乾匹馬入冀州見玄德，具言前事。玄德曰：「簡雍亦在此間，可暗請來同議 。」少頃，簡雍至，與孫乾相見畢，共議脫身之計。雍曰：「主公明日見袁紹，只說要</p></div> </div>