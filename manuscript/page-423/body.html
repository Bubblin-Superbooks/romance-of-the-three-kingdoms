<div class="leaf "><div class="inner justify"><p>正說間，忽城中軍士來報：「城南門外有十數騎來的甚緊，不知是甚人。」張飛心 中疑慮，便轉出南門看時，果見十數騎輕弓短箭而來。見了張飛，滾鞍下馬。視之，乃 糜竺，糜芳也。飛亦下馬相見。竺曰：「自徐州失散，我兄弟二人逃難回鄉。使人遠近 打聽，知雲長降了曹操，主公在於河北；又聞簡雍亦投河北去了。只不知將軍在此。昨 於路上遇見一夥客人說：有一姓張的將軍，如此模樣，今據古城。我兄弟度量必是將軍 ，故來尋訪。幸得相見！」飛曰：「雲長兄與孫乾送二嫂方到，已知哥哥下落。」</p><p>二糜大喜，同來見關公，并參見二夫人。飛遂迎請二嫂入城。至衙中坐定，二夫人 訴說關公歷過之事，張飛方纔大哭，參拜雲長。二糜亦俱傷感。張飛亦自訴別後之事， 一面設宴賀喜。</p><p class=" stretch-last-line ">次日，張飛欲與關公同赴汝南見玄德。關公曰：「賢弟可保護二嫂，暫住此城，待</p></div> </div>