<div class="leaf "><div class="inner justify"><p class="no-indent  ">天子有何詔？」肅曰：「天子病體新痊，欲會文武於未央殿，議將禪位於太師，故有此 詔。」卓曰：「王允之意若何？」肅曰：「王司徒已命人築『受禪臺』，只等主公來。 」卓大喜曰：「吾夜夢一龍罩身，今果得此喜信。時哉不可失！」便命心腹將李傕，郭 汜，張濟，樊稠，四人領飛熊軍三千守郿塢，自己即日排駕回京；顧謂李肅曰：「吾為 帝，汝當為執金吾。」肅拜謝稱臣。</p><p>卓入辭其母。母時年九十餘矣，問曰：「吾兒何往？」卓曰：「兒將往受漢禪，母 親早晚為太后也！」母曰：「吾近日肉顫心驚，恐非吉兆。」卓曰：「將為國母，豈不 預有驚報！」遂辭母而行。臨行謂貂蟬曰：「吾為天子，當立汝為貴妃。」貂蟬已明知 就裏，假作歡喜拜謝。</p><p class=" stretch-last-line ">卓出塢上車，前遮後擁，望長安來。行不到三十里，所乘之車，忽折一輪，卓下車 乘馬。又行不到十里，那馬咆哮嘶喊，掣斷轡頭。卓問肅曰：「車折輪，馬斷轡，其兆</p></div> </div>