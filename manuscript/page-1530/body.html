<div class="leaf "><div class="inner justify"><p>卻說司馬懿在渭北寨內傳令曰：「渭南寨柵，今已失了。諸將如再言出戰者斬。」 眾將聽令，據守不出。郭淮入告曰：「近日孔明引兵巡哨，必將擇地安營。」懿曰：「 孔明若出武功山，依山而東，我等皆危矣;若出渭南，西止五丈原，方無事也。」令人 探之，回報果屯五丈原。司馬懿以手加額曰：「大魏皇帝之洪福也！」遂令諸將堅守忽 出，彼久必自變。</p><p>且說孔明自引一軍屯於五丈原，累今人搦戰，魏兵不出。孔明乃取巾幗並婦人縞素 之服，盛於大盒之內，修書一封，遣人送至魏寨。諸將不敢隱蔽，引來使入見司馬懿。 懿對眾吞盒視之，內有巾幗婦人之衣，並書一封。懿拆視其書。略曰：仲達既為大將， 統領中原之眾，不思披堅執銳，以決雌雄，乃甘窟守土巢，謹避刀箭，與婦人又何異哉 ！今遣人送巾幗素衣。至如不出戰，可再拜而受之;倘恥心未泯，猶有男子胸襟，早與 批回，依期卦敵。</p></div> </div>