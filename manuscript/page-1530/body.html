<div class="leaf "><div class="inner justify"><p class="no-indent  ">淮教且莫追，只驅回木牛流馬。眾軍一齊驅趕，卻那裡驅趕得動？郭淮心中疑惑。</p><p>正無奈何，忽鼓角喧天，喊聲四起，兩路兵殺來，乃姜維、魏延也。王平復引兵殺 回。三路夾攻，郭淮大敗而走。王平令軍士將牛馬舌頭，重復扭轉，驅趕而行。郭淮望 見，方欲回兵再追，只見山後煙云突起，一隊神兵擁出，一個個手執旗劍，怪異之狀， 驅駕木牛流馬如風擁而去。郭淮大驚曰：「此必神助也！」眾軍見了，無不驚畏，不敢 追趕。</p><p>卻說司馬懿聞北原兵敗，急自引軍來救。方到半路，忽一聲炮響，兩路兵自險峻處 殺出，喊聲震地。旗上大書：「漢將張翼，廖化」。司馬懿見了大驚。魏軍著慌，各自 逃竄。正是：路逢神將糧遭劫，身遇奇兵命又危。未知究竟如何，且看下文分解。</p><p>第一○三回：上方谷司馬受困，五丈原諸葛禳星</p></div> </div>