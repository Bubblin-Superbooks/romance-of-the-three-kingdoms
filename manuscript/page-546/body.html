<div class="leaf "><div class="inner justify"><p class="no-indent  ">等仕進，可至刺史、郡守。』眾問孔明之志若何，孔明但笑而不答。每常自比管仲、樂 毅，其才不可量也。」玄德曰：「何潁川之多賢乎！」徽曰：「昔有殷馗善觀天文，嘗 謂群星聚於潁分，其地必多賢士。」</p><p>時雲長在側曰：「某聞管仲、樂毅，乃春秋戰國名人，功蓋寰宇。孔明自比此二人 ，毋乃太過？」徽笑曰：「以吾觀之，不當比此二人。我欲另以二人比之。」雲長問那 二人。徽曰：「可比興周八百年之姜子牙，旺漢四百年之張子房也。」眾皆愕然。徽下 階相辭欲行。玄德留之不住。徽出門仰天大笑曰：「臥龍雖得其主，不得其時，惜哉！ 」言罷，飄然而去。玄德嘆曰：「真隱居賢士也！」次日，玄德同關、張并從人等來隆 中，遙望山畔數人，荷鋤耕於田間，而作歌曰：</p><p class=" stretch-last-line ">蒼天如圓蓋，陸地似棋局。世人黑白分，往來爭榮辱。榮者自安安，辱者定碌碌。</p></div> </div>