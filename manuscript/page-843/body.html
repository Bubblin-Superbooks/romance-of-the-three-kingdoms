<div class="leaf "><div class="inner justify"><p>早有細作報知孫權。權聚眾將商議。張昭曰：「可差人往魯子敬處，教急書到荊州 ，使玄德同力拒曹。子敬有恩於玄德，其言必從；且玄德既為東吳之婿，亦義不容辭。 若玄德來相助，江南可無患矣。」</p><p>權從其言，即遣人諭魯肅，使求救於玄德。肅領命，隨即修書使人送玄德。玄德看 了書中之意，留使者於館舍，差人往南郡請孔明。孔明到荊州，玄德將魯肅書與孔明看 畢。孔明曰：「也不消動江南之兵，也不必動荊州之兵，自使曹操不敢正覷東南。」便 回書與魯肅，教高枕無憂；若但有北兵侵犯，皇叔自有退兵之策。</p><p class=" stretch-last-line ">使者去了。玄德問曰：「今操起三十萬大軍，會合淝之眾，一擁而來，先生有何妙 計，可以退之？」孔明曰：「操平生所慮者，乃西涼之兵也。今操殺馬騰，其子馬超， 現統西涼之眾，必切齒操賊。主公可作一書，往結馬超，使超興兵入關，則操又無暇下</p></div> </div>