<div class="leaf "><div class="inner justify"><p class="no-indent  ">為何兆？」畿曰：「今夜莫非吳兵來劫營？」先主曰：「昨夜殺盡，安敢再來？」畿曰 ：「倘是陸遜試敵，奈何？」</p><p>正言間，人報山上遠遠望見吳兵盡沿山望東去了。先主曰：「此是疑兵。」令眾休 動，令關興、張苞各引五百騎出巡。黃昏時分，關興回奏曰：「江北營中火起。」先主 急令關興往江北，張苞往江南，探看虛實：「倘吳兵到時，可急回報。」</p><p>二將領命去了。初更時分，東南風驟起。只見御營左屯火發。方欲救時，御營右屯 又火起。風緊火急，樹木皆著。喊聲大震。兩屯軍馬齊出，奔離御營中。御營軍自相踐 踏，死者不知其數。後面吳兵殺到，又不知多少軍馬。先主急上馬，奔馮習營時，習營 中火光連天而起。江南、江北，照耀如同白日。</p><p class=" stretch-last-line ">馮習慌上馬引數十騎而走，正逢吳將徐盛軍到，敵住廝殺。先主見了，撥馬投西便</p></div> </div>