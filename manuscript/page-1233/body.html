<div class="leaf "><div class="inner justify"><p class="no-indent  ">雲引兵據守。忽馬良至，見大軍已敗，懊悔不及，將孔明之言，奏知先主。先主歎曰： 「朕早聽丞相之言，不致今日之敗！今有何面目復回成都見群臣乎！」遂傳旨就白帝城 駐紮，將館驛改為永安宮。人報馮習、張南、傅彤、程畿、沙摩柯等皆歿於王事，先主 傷感不已。又近臣奏稱：「黃權引江北之兵，降魏去了。陛下可將彼家屬送有司問罪。 」先主曰：「黃權被吳兵隔斷在江北岸，欲歸無路，不得已降魏：是朕負權，非權負朕 也。何必罪其家屬？」仍給祿米以養之。</p><p class=" stretch-last-line ">卻說黃權降魏，諸將引見曹丕。丕曰：「卿今降朕，欲追慕於陳、韓耶？」權泣而 奏曰：「臣受蜀帝之恩殊遇甚厚，令臣督諸軍於江北，被陸遜絕斷。臣歸蜀無路，降吳 不可，故來投陛下。敗軍之將，免死為幸，安敢追慕於古人耶？」丕大喜，遂拜黃權為 鎮南將軍。權堅辭不受。忽近臣奏曰：「有細作人自蜀中來，說蜀主將黃權家屬盡皆誅</p></div> </div>