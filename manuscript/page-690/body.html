<div class="leaf "><div class="inner justify"><p class="no-indent  ">澤欣然領諾。正是：勇將輕身思報主，謀臣為國有同心。未知闞澤所言若何，且看下文 分解。</p><p>第四十七回：闞澤密獻詐書，龐統巧授連環計</p><p>卻說闕澤字德潤，會稽山陰人也。家貧好學，與人傭工，嘗借人書來看。看過一遍 ，便不遺忘。口才辨給，少有膽氣。孫權召為參謀，與黃蓋最相善。蓋知其能言有膽， 故欲使獻詐降書。澤欣然應諾曰：「大丈夫處世，不能立功建業，不幾與草木同腐乎？ 公既捐軀報主，澤又何惜微生！」黃蓋滾下床來拜而謝之。澤曰：「事不可緩，即今便 行。」蓋曰：「書已修下了。」</p><p class=" stretch-last-line ">澤領了書，只就當夜扮作漁翁，駕小舟，望北岸而行。是夜寒星滿天，三更時候， 早到曹軍水寨。巡江軍士拏住，連夜報知曹操。操曰：「莫非是奸細麼？」軍士曰：「 只一漁翁，自稱是東吳參謀闞澤，有機密事來見。」操便教引將入來。軍士引闞澤至，</p></div> </div>