<div class="leaf "><div class="inner justify"><p class="no-indent  ">言未訖，黃蓋進曰：「莫說三個月；便支三十個月糧草，也不濟事！若是這個月能
破便破；若是這個月不能破，只可依張子布之言，棄甲倒戈，北面而降之耳！」
　　周瑜勃然變色大怒曰：「吾奉主公之命，督兵破曹，敢有再言降者必斬。今兩軍相 敵之際，汝敢出此言，慢我軍心，不斬汝首，難以服眾！」喝左右將黃蓋斬訖報來。黃 蓋亦怒曰：「吾自隨破虜將軍，縱橫東南，已歷三世，那有你來？」</p><p>瑜大怒，喝令速斬。甘寧進前告曰：「公覆乃東吳舊臣，望寬恕之。」瑜喝曰：「 汝何敢多言，亂吾法度！」先叱左右將甘寧亂棒打出。眾官皆跪告曰：「黃蓋罪固當誅 ，但於軍不利。望都督寬恕，權且記罪。破曹之後，斬亦未遲。」</p><p class=" stretch-last-line ">瑜怒未息，眾官苦苦告求。瑜曰：「若不看眾官面皮，決須斬首！今且免死！」命 左右拖翻，打一百脊杖，以正其罪。眾官又告免，瑜推翻案桌，叱退眾官，喝教行杖。</p></div> </div>