<div class="leaf "><div class="inner justify"><p class="no-indent  ">攔住去路。眾將死戰，操當先衝陣。梆子響處，箭如驟雨射將來。操不能前進，無計可 脫，大叫：「誰人救我！」</p><p>馬軍隊裏，一將踴出：乃典韋也。手挺雙鐵戟，大叫：「主公勿憂！」飛身下馬， 插住雙戟，取短戟十數枝，挾在手中，顧從人曰：「賊來十步乃呼我！」遂放開腳步， 冒箭前行。布軍數十騎追至，從人大叫：「十步矣！」韋日：「五步乃呼我！」從人又 曰：「五步矣！」韋乃飛戟刺之，一戟一人墜馬，並無虛發，立殺十數人。眾皆奔走。 韋復飛身上馬，挺一雙大鐵戟，衝殺入去。郝、曹、成、宋四將不能抵擋，各自逃去。 典韋殺散敵軍，救出曹操，眾將隨後也到，尋路歸寨。</p><p>看看天色傍晚，背後喊聲起處，呂布驟馬提戟趕來，大叫：「操賊休走！」此時人 困馬乏，大家面面相覷，各欲逃生。正是：</p></div> </div>