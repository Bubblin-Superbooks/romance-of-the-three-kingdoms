<div class="leaf "><div class="inner justify"><p class="no-indent  ">引眾將急奔襄江上流頭。背後魏兵追至。關公急渡過襄江，望襄陽而奔。忽流星馬到， 報說：「荊州已被呂蒙所奪，家眷被陷。」關公大驚，不敢奔襄陽，提兵投公安來。探 馬又報：「公安傅士仁已降東吳了。」關公大怒。忽催糧人到，報說：「公安傅士仁往 南郡，殺了使命，招糜芳都降東吳去了。」</p><p class=" stretch-last-line ">關公聞言，怒氣沖塞，瘡口迸裂，昏絕於地。眾將救醒。公顧謂司馬王甫曰：「悔 不聽足下之言，今日果有此事！」因問：「沿江上下，何不舉火？」探馬答曰：「呂蒙 使水手盡穿白衣，扮作客商渡江，將精兵伏於★（左舟右冓）★（左舟右鹿）之中，先 擒了守臺士卒，因此不得舉火。」公跌足歎曰：「吾中奸賊之謀矣！有何面目見兄長耶 ！」管糧都督趙累曰：「今事急矣，可一面差人往成都求救，一面從旱路去取荊州。」 關公依言，差馬良、伊籍齎文三道，星夜赴成都求救；一面引兵來取荊州；自領前隊先</p></div> </div>