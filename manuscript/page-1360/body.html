<div class="leaf "><div class="inner justify"><p class="no-indent  ">不盡起本部兵以救之？」馬遵正疑慮間，忽然夏侯駙馬差心腹裴緒到。緒入府，取公文 付馬遵，說：「都督求安定、天水兩郡之兵，星夜救應。」言訖，匆匆而去。次日又有 報馬到，稱說：「安定兵已先去了，教太守火急前來會合。」馬遵正欲起兵，忽一人自 外而入曰：「太守中諸葛亮之計矣！」</p><p class=" stretch-last-line ">眾視之，乃天水冀人也：姓姜名維，字伯約。父名冏，昔日曾為天水郡功曹，因羌 人亂，沒於王事。維自幼博覽群書，兵法武藝，無所不通，奉母至孝，郡人敬之；後為 中郎將，就參本部軍事。當日姜維謂馬遵曰：「近聞諸葛亮殺敗夏侯楙，困於南安，水 泄不通，安得有人自重圍之中而出？又且裴緒乃無名下將。從不曾見；況安定報馬，又 無公文：以此察之，此人乃蜀將詐稱魏將。賺得太守出城，料城中無備，必然暗伏一軍 於左近，乘虛而取天水也。」馬遵大悟曰：「非伯約之言，則誤中奸計矣！」維笑曰：</p></div> </div>