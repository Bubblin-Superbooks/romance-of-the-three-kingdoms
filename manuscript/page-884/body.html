<div class="leaf "><div class="inner justify"><p class="no-indent  ">馬不能連轡；雖欲取之，用何良策？」</p><p>松於袖中取出一圖，遞與玄德曰：「松感明公盛德，敢獻此圖。便知蜀中道路矣。 」玄德略展視之，上面盡寫著地理行程。遠近闊狹，山川險要，府庫錢糧，一一俱載明 白。松曰：「明公可速圖之。松有心腹契友二人：法正，孟達。此二人必能相助。如二 人到荊州時，可將心事共議。」玄德拱手謝曰：「青山不老，綠水長存。他日事成，必 當厚報。」松曰：「松遇明主，不得不盡情相告，豈敢望報乎？」說罷作別。孔明命雲 長等護送數十里方回。</p><p>張松回益州，先見友人法正。正字孝直，右扶風郡人也，賢士法真之子。松見正， 備說：「曹操輕賢傲士，只可同憂，不可同樂。吾已將益州許劉皇叔矣。專欲與兄共議 。」法正曰：「吾料劉璋無能，已有心見劉皇叔久矣。此心相同，又何疑焉？」</p></div> </div>