<div class="leaf "><div class="inner justify"><p>帝顫慄不已。只見階下披甲持戈數百餘人，皆是魏兵。帝泣謂群臣曰：「朕願將天 下禪於魏王，幸留殘喘，以終天年。」賈詡曰：「魏王必不負陛下。陛下可急降詔，以 安眾心。」帝只得令陳群草禪國之詔，令華歆齎捧詔璽，引百官直至魏王宮獻納。曹丕 大喜。開讀詔曰：</p><p>「朕在位三十二年，遭天下蕩覆，幸賴祖宗之靈，危而復存。然今仰瞻天象，俯察 民心，炎精之數既終，行運在乎曹氏。是以前王既樹神武之蹟，今王又光耀明德，以應 其期。歷數昭明，信可知矣。夫大道之行，天下為公；唐堯不私於厥子，而名播於無窮 ：朕竊慕焉。今其追踵堯典，禪位於丞相魏王。王其毋辭！」</p><p class=" stretch-last-line ">曹丕聽畢，便欲受詔。司馬懿諫曰：「不可：雖然詔璽已至，殿下宜且上表謙辭， 以絕天下之謗。」丕從之，令王朗作表，自稱德薄，請別求大賢以嗣天位。帝覽表，心</p></div> </div>