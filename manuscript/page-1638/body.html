<div class="leaf "><div class="inner justify"><p class="no-indent  ">無反心，今被毋丘儉逼迫，以致如此。某去說之，必然來降。」師從之。大目頂盔貫甲 ，乘馬來趕文欽；看看趕上，乃高聲大叫曰：「文刺史見尹大目麼？」欽回頭視之，大 目除盔放於鞍★（左革右喬）之前，以鞭指曰：「文刺史何不忍耐數日也？」此是大目 知師將亡，故來留欽。欽不解其意，厲聲大罵，便欲開弓射之。大目大哭而回。欽收聚 人馬奔壽春時，已被諸葛誕引兵取了；卻復回項城時，胡遵、王基、鄧艾三路兵皆到。 欽見勢危，遂投東吳孫峻去了。</p><p>卻說毋丘儉在項城內，聽知壽春已失，文欽勢敗，城外三路兵到，儉遂盡撤城中之 兵出戰。正與鄧艾相遇，儉令葛雍出馬，與艾交鋒，不一合，被艾一刀斬之，引兵殺過 陣來。毋丘儉死戰相拒。江淮兵大亂。胡遵、王基引兵四面夾攻。毋丘儉敵不住，引十 餘騎奪路而走。前至慎縣城下，縣令宋白，開門迎入，設席待之。儉大醉，被白令人殺 了，將頭獻於魏兵。於是淮南平定。</p></div> </div>