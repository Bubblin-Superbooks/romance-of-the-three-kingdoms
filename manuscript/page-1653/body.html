<div class="leaf "><div class="inner justify"><p class="no-indent  ">使齎詔徵誕為司空。誕得了詔書，己知是賈充告變，遂捉來使拷問，使者曰：「此事樂 綝知之。」誕曰：「他如何得知？」使者曰：「司馬將軍已令人到揚州送密書與樂綝矣 。」</p><p>誕大怒，叱左右斬了來使，遂起部下兵千人，殺奔揚州來。將至南門，城門已閉， 吊橋拽起。誕在城下叫門，城上並無一人回答。誕大怒曰：「樂綝匹夫，安敢如此！」 遂令將士打城。手下十餘驍騎，下馬渡河，飛身上城，殺散軍士，大開城門。於是諸葛 誕引兵入城，乘風放火，殺至綝家。綝慌上樓避之。誕提劍上樓，大喝曰：「汝父樂進 ，昔日受魏國大恩！不思報本，反欲順司馬昭耶！」</p><p>綝未及回言，為誕所殺。一面具表數司馬昭之罪，使人申奏洛陽；一面大聚兩淮屯 田戶口十餘萬，並揚州新降兵四萬餘人，積草屯糧，準備進兵。又令長史吳綱送子諸葛 ★（左水右靚）入吳為質求援，務要合兵誅討司馬昭。</p></div> </div>