<div class="leaf "><div class="inner justify"><p>韓遂依計而行，早有人報知曹操。操顧賈詡曰：「吾事濟矣！」問：「來日是誰合 向我這邊？」人報曰：「韓遂。」次日操引眾將出營，左右圍繞。操獨顯一騎於中央， 韓遂部卒多有不識操者，出陣觀看。操高叫曰：「汝諸軍欲觀曹公耶？吾亦猶人也，非 有四目兩口，但多智謀耳。」</p><p>諸軍皆有懼色。操使人過陣謂韓遂曰：「丞相謹請韓將軍會話。」韓遂即出陣；見 操並無甲仗，亦棄衣甲，輕服匹馬而出。二人馬頭相交，各按轡對語。操曰：「吾與將 軍之父，同舉孝廉，吾嘗以叔事之。吾亦與公同登仕路，不覺有年矣。將軍今年妙齡幾 何？」韓遂答曰：「四十歲矣。」操曰：「往日在京師皆青春年少，何期又中旬矣！安 得天下清平共樂耶！」只把舊事細說，並不提起軍情，說罷大笑。相談有一個時辰方回 馬而別，各自歸寨。</p></div> </div>