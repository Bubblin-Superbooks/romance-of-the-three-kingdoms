<div class="leaf "><div class="inner justify"><p class="no-indent  ">：「冀州休矣！」於是棄職而去者三十餘人。獨耿武與關純伏於城外，以待袁紹。</p><p>數日後，紹引兵至。耿武、關純拔刀而出，欲刺殺紹。紹將顏良立斬耿武，文醜砍 死關純。紹入冀州，以馥為奮威將軍，以田豐，沮授，許攸，逢紀分掌州事，盡奪韓馥 之權。馥懊悔無及，遂棄下家小，匹馬往投陳留太守張邈去了。</p><p>卻說公孫瓚知袁紹己據冀州，遣弟公孫越來見紹，欲分其地。紹曰：「可請汝兄自 來，吾有商議。」越辭歸。行不到五十里，道旁閃出一彪軍馬，口稱：「我乃董丞相家 將也！」亂箭射死公孫越。從人逃回見公孫瓚，報越已死。瓚大怒曰：「袁紹誘我起兵 攻韓馥，他卻就裏取事；今又詐董卓兵射死吾弟，此冤如何不報！」盡起本部兵，殺奔 冀州來。</p><p class=" stretch-last-line ">紹知瓚兵至，亦領軍出。二軍會於磐河之上：紹軍於磐河橋東，瓚軍於橋西。瓚立</p></div> </div>