<div class="leaf "><div class="inner justify"><p class="no-indent  ">之權。馥懊悔無及，遂棄下家小，匹馬往投陳留太守張邈去了。</p><p>卻說公孫瓚知袁紹己據冀州，遣弟公孫越來見紹，欲分其地。紹曰：「可請汝兄自 來，吾有商議。」越辭歸。行不到五十里，道旁閃出一彪軍馬，口稱：「我乃董丞相家 將也！」亂箭射死公孫越。從人逃回見公孫瓚，報越已死。瓚大怒曰：「袁紹誘我起兵 攻韓馥，他卻就裏取事；今又詐董卓兵射死吾弟，此冤如何不報！」盡起本部兵，殺奔 冀州來。</p><p>紹知瓚兵至，亦領軍出。二軍會於磐河之上：紹軍於磐河橋東，瓚軍於橋西。瓚立 馬橋上，大呼曰：「背義之徒，何敢賣我！」紹亦策馬至橋邊，指瓚曰：「韓馥無才， 願讓冀州於吾，與爾何干？」瓚曰：「昔日以汝為忠義，推為盟主；今之所為，真狼心 狗行之徒，有何面目立於世間！」袁紹大怒曰：「誰可擒之？」</p></div> </div>