<div class="leaf "><div class="inner justify"><p class="no-indent  ">驚曰：「丞相在日，料此人久後必反，誰想今日果然如此。今斷吾歸路，當復如何？」 費褘曰：「此人必先投奏天子，誣吾等造反，故燒絕棧道，阻遏歸路。吾等亦當表奏聞 天子，陳魏延反情，當後圖之。姜維曰：「此間有一小徑，名槎山，雖崎嶇險峻，可以 抄出棧道之後。一面寫表秦聞天子，一面將人馬望槎山小路進發。」</p><p>且說後主在成都，寢食不安，動止不寧;後作一夢，夢見成都錦屏山崩倒;遂驚覺， 坐而待旦，聚集文武入朝圓夢。譙周曰：「臣昨夜仰觀天文，見一星，赤色，光芒有角 ，自東北落於西南，主丞相有大凶之事。今陛下夢山崩，正應此兆。後主愈加驚怖。忽 報李福到，後主急召入問之。福頓首泣奏丞相已亡;將丞相臨終言語，細述一遍，。</p><p class=" stretch-last-line ">後主聞言大哭曰：「天喪我也！」哭倒於龍床之上。侍臣扶入後宮。吳太后聞之，</p></div> </div>