<div class="leaf "><div class="inner justify"><p class="no-indent  ">令宋憲、魏續西取汝、潁。布自總中軍為三路救應。</p><p>且說高順等引兵出徐州，將至小沛，有人報知玄德。玄德急與眾商議。孫乾曰：「 可速告急於曹操。」玄德曰：「誰可去許都告急？」階下一人出曰：「某願往。」視之 ，乃玄德同郡人，姓簡，名雍，字憲和，現為玄德幕賓。玄德即修書付簡雍，使星夜赴 許都求援；一面整頓守城器具。玄德自守南門，孫乾守北門，雲長守西門，張飛守東門 ，令糜竺與其弟糜芳守護中軍，原來糜竺有一妹，嫁與玄德為次妻。玄德與他兄弟有郎 舅之親，故令其守中軍保護妻小。</p><p class=" stretch-last-line ">高順軍至，玄德在敵樓上問曰：「吾與奉先無隙，何故引兵至此？」順曰：「你結 連曹操，欲害吾主，今事已露，何不就縛？」言訖，便麾軍攻城。玄德閉門不出。次日 ，張遼引兵攻打西門。雲長從城上謂之曰：「公儀表非俗，何故失身於賊？」張遼低頭</p></div> </div>