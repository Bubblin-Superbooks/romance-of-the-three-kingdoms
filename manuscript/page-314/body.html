<div class="leaf "><div class="inner justify"><p class="no-indent  ">耶？」承曰：「耳目甚近，請公低聲。」騰曰：「貪生怕死之徒，不足以論大事！」說 罷，又欲起身。承知騰忠義，乃曰：「公且息怒。某請公看一物。」遂邀騰入書院，取 詔示之。</p><p>騰讀畢，毛髮倒豎，咬齒嚼脣，滿口流血。謂承曰：「公若有舉動，吾即統西涼兵 為外應。」承請騰與諸公相見，取出義狀，教騰書名。騰乃取酒歃血為盟曰：「吾等誓 死不負所約！」指坐上五人言曰：「若得十人，大事諧矣。」承曰：「忠義之士，不可 多得。若所與非人，則反相害矣。」騰教取鴛行鷺序薄來檢看。檢到劉氏宗族，乃拍手 言曰：「何不共此人商議？」眾皆問何人。馬騰不慌不忙，說出那人來。正是：本因國 舅承明詔，又見宗潢佐漢朝。畢竟馬騰之言如何，且聽下文分解。</p><p>第二十一回：曹操煮酒論英雄，關公賺城斬車胄</p></div> </div>