<div class="leaf "><div class="inner justify"><p class="no-indent  ">有頭。」溫曰：「頭在何方？」宓曰：「在西方。《詩》云：『乃眷西顧。』以此推之 ，頭在西方也。」溫又問：「天有耳乎？」宓答曰：「天處高而聽卑。《詩》云；『鶴 鳴於九皋，聲聞於天。』無耳何能聽？」溫又問：「天有足乎？」宓曰；「有足。《詩 》云：『天步艱難。』無足何能步？」溫又問：「天有姓乎？」宓曰：「豈得無姓！」 溫曰：「何姓？」宓答曰：「姓劉。」溫曰：「何以知之？」宓曰：「天子姓劉，以故 知之。」溫又問曰：「日生於東乎？」宓對曰：「雖生於東，而沒於西。」</p><p class=" stretch-last-line ">此時秦宓語言清朗，答問如流，滿座皆驚。張溫無語。宓乃問曰：「先生東吳名士 ，既以天事下問，必能深明天之理。昔混沌既分，陰陽剖判；輕清者上浮而為天，重濁 者下凝而為地；至共工氏戰敗，頭觸不周山，天柱折，地維缺；天傾西北，地陷東南。</p></div> </div>