<div class="leaf "><div class="inner justify"><p class="no-indent  ">上早已火著。丕慌忙上馬，岸上一彪軍殺來，為首大將，乃丁奉也。張遼急拍馬來迎， 被奉一箭射中其腰，卻得徐晃救了，同保魏主而走；折軍無數。背後孫韶、丁奉奪得馬 匹、車仗、船隻、器械，不計其數。魏兵大敗而回。吳將徐盛，全獲大功。吳王重加賞 賜。張遼回到許昌，箭瘡迸裂而亡。曹丕厚葬之，不在話下。</p><p>卻說趙雲弔兵殺出陽平關之次，忽報丞相有文書到，說益州耆帥雍闓結連蠻王孟獲 ，起十萬蠻兵侵掠四郡；因此宣雲回車，令馬超堅守陽平關，丞相欲自南征，趙雲乃急 收兵而回。此時孔明在成都整飭軍馬，親自南征。正是：方見東吳敵北魏，又看西蜀戰 南蠻。未知勝負如何，且看下回分解。</p><p>第八十七回：征南寇丞相大興師，抗天兵蠻王初受執</p><p class=" stretch-last-line ">卻說諸葛丞相在於成都，事無大小，皆親自從公決斷。兩川之民，忻樂太平，夜不</p></div> </div>