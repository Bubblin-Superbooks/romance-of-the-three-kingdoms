<div class="leaf "><div class="inner justify"><p class="no-indent  ">方可行事。」諸葛瑾曰：「某聞雲長自到荊州，劉備娶與妻室，先生一子，次生一女。 其女尚幼‧未許字人。某願往與主公世子求婚。若雲長肯許，即與雲長計議共破曹操； 若雲長不肯，然後助曹取荊州。」</p><p>孫權用其謀，先送滿寵回許都；卻遣諸葛瑾為使，投荊州來。入城見雲長禮畢。雲 長曰：子瑜此來何意？」謹曰：「特來求結兩家之好。吾主吳侯有一子，甚聰明。聞將 軍有一女，來求親。兩家結好，併力破曹。此誠美事，請君侯思之。」雲長勃然大怒曰 ：「吾虎女安肯犬子乎！不看汝弟之面，力斬汝首！再休多言！」遂喚左右逐出。</p><p>瑾抱頭鼠竄，回見吳侯；不敢隱匿，遂以實告。權大怒曰：「何太無禮耶！」便喚 張昭等武官員，商議取荊州之策。步騭曰：「曹操久欲篡漢，所懼者劉備也；今遣使來 令吳興兵吞蜀，此嫁禍於吳也。」權曰：「孤亦欲取荊州久矣。」</p></div> </div>