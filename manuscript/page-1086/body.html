<div class="leaf "><div class="inner justify"><p class="no-indent  ">便走，被關平趕上，一刀斬之。乘勢追殺，曹兵大半死於襄江之中。曹仁退守樊城。</p><p>雲長得了襄陽，賞軍撫民。隨軍司馬王甫曰：「將軍一鼓而下襄陽，曹兵雖然喪膽 ，然以愚意論之：今東吳，呂蒙屯兵陸口，常有吞併荊州之意；倘率兵逕取荊州，如何 奈之？」雲長曰：「吾亦念及此。汝便可提調此事：去沿江上下，或二十里，或三十里 ，選高阜處置一烽火臺。每臺用五十軍守之。倘吳兵渡江，夜則明火，晝則舉煙為號。 吾當親往擊之。」</p><p class=" stretch-last-line ">王甫曰：「糜芳、傅士仁守二隘口，恐不竭力；必須再得一人以總督荊州。」雲長 曰：「吾已差治中潘濬守之，有何慮焉？」甫曰：「潘濬平生多忌而好利，不可任用。 可差軍前都督糧料官趙累代之。趙累為人忠誠廉直，若用此人，萬無一失。」雲長曰： 「吾素知潘濬為人，今既差定，不必更改。趙累現掌糧料，亦是重事。汝勿多疑，只與</p></div> </div>