<div class="leaf "><div class="inner justify"><p class="no-indent  ">舊物，永延漢祀。非敢妄祈，實由情切。」拜祝畢，就帳中俯伏待旦。次日，扶病理事 ，吐血不止;日則計議軍機，夜則布罡踏斗。</p><p>卻說司馬懿在營中堅守，忽一夜仰觀天文，大喜，謂夏侯霸曰：「吾見將星失位， 孔明必然有病，不久便死。你可引一千軍去五丈原哨探。若蜀人攘亂不出接戰，孔明必 然患病矣。吾當乘勢擊之。」霸引兵而去。</p><p>孔明在帳中祈禳已及六夜，見主燈明亮，心中甚嘉。姜維入帳，正見孔明披髮仗劍 ，踏罡步斗，壓鎮將星。忽聽得寨外吶喊，方欲令人出問，魏延飛步入告曰：「魏兵至 矣！」延腳步急，竟將主燈撲滅。孔明棄劍而歎曰：「死生有命,不可得而禳也！」魏 延惶恐，伏地請罪;姜維忿怒，拔劍欲殺魏延。正是：萬事不由人做主，一心難與命爭 衡。未知魏延性命如何，且看下文分解。</p></div> </div>