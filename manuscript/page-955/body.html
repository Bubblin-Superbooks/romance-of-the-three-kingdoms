<div class="leaf "><div class="inner justify"><p class="no-indent  ">將喊聲如雷，從關上飛馬奔至面前。原來是張飛初到關上，聽得關前廝殺，便來看時， 正見魏延中箭，因驟馬下關，救了魏延。</p><p>飛喝馬岱曰：「汝是何人？先通名姓，然後廝殺！」馬岱曰：「吾乃西涼馬岱是也 。」張飛曰：「你原來不是馬超！快回去！非吾對手！只令馬超那廝自來！說道燕人張 翼德在此！」馬岱大怒曰：「汝焉敢小覷我！」挺槍躍馬，直取張飛。戰不十合，馬岱 敗走。張飛欲待追趕，關上騎馬到來，叫：「兄弟且休趕！」飛回視之，原來是玄德到 來。飛遂不趕，一同上關。玄德曰：「恐怕你性躁，故我隨後趕來到此。既然勝了馬岱 ，且歇一宵，來日戰馬超。」</p><p class=" stretch-last-line ">次日天明，關下鼓聲大震，馬超兵到。玄德在關上看時，門旗影裏，馬超縱馬提槍 而出；獅盔獸帶，銀甲白袍；一來結束非凡，二者人才出眾。玄德歎曰：「人言『錦馬</p></div> </div>