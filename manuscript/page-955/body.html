<div class="leaf "><div class="inner justify"><p class="no-indent  ">只道姜敘兵回，大開城門接入。超從城南門邊殺起，盡洗城中百姓。至姜敘宅，拏出老 母。母全無懼色，指馬超而大罵。超大怒。自取劍殺之。尹奉，趙昂，全家老幼，亦盡 被馬超所殺。昂妻王氏因在軍中，得免於難。</p><p>次日，夏侯淵大軍至，馬超棄城殺出，望西而逃。行不得二十里，前面一軍擺開， 為首的是楊阜。超切齒而恨，拍馬挺槍刺之。阜兄弟七人，一齊來助戰。馬岱，龐德， 敵住後軍。阜等七人，皆被馬超殺死。阜身中五槍，猶然死戰。後面夏侯淵大軍趕來， 馬超遂走。只有龐德，馬岱六七騎後隨而去。</p><p>夏侯淵自行安撫西諸州人民，令姜敘等各各分守，用車載楊阜赴許都，見曹操。操 封阜為關內侯。阜辭曰：「阜無捍難之功，又無死難之節，於法當誅，何顏受職？」操 嘉之，卒與之爵。</p><p class=" stretch-last-line ">卻說馬超與龐德，馬岱商議，逕往漢中投張魯。張魯大喜，以為得馬超，則西可吞</p></div> </div>