<div class="leaf "><div class="inner justify"><p class="no-indent  ">不來搦戰。嚴顏在城中，連日不見張飛動靜，心中疑惑，著十數個小軍士，扮作張飛砍 柴的軍士，潛地出城，雜在軍內，入山中探聽。</p><p>當日諸軍回寨。張飛坐在寨中，頓足大罵：「嚴顏老匹夫枉氣殺我！」只見帳前三 四個人說道：「將軍不須心焦。這幾日打探得有一條小路，可以偷過巴郡。」張飛故意 大叫曰：「既有這個去處，何不早來說？」眾應曰：「這幾日卻纔哨探得出。」張飛曰 ：「事不宜遲，只今夜二更造飯，趁三更月明，拔寨都起，人啣枚，馬去鈴，悄悄而行 。我自前面開路，汝等依次而行。」傳了令便滿寨告報。</p><p class=" stretch-last-line ">探細小軍，聽得這個消息，盡回城中來，報與嚴顏。顏大喜曰：「我算定這匹夫忍 耐不得！你偷小路過去，須是糧草輜重在後；我截住後路，你如何得過？好無謀匹夫， 中我之計！」即時傳令，教軍士準備赴敵：「今夜二更也造飯，三更出城，伏於樹木叢</p></div> </div>