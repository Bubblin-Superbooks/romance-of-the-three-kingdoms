<div class="leaf "><div class="inner justify"><p class="no-indent  ">無數。</p><p>忽報都督蔡林引于部軍投魏去了。恪大驚，自乘馬遍視各營，果見軍士面色黃腫， 各帶病容，遂勒兵還吳。早有細作報知毋丘儉。儉盡起大兵，隨後掩殺。吳兵大敗而歸 。恪甚羞慚，託病不朝。吳主孫亮，自幸其宅問安。文武官僚，皆來拜見。恪恐人議論 ，先搜求眾官將過失，輕則發遺邊方，重則斬首示眾。於是內外官僚，無不悚懼。又今 心腹將張約、朱恩管御林軍，以為牙爪。</p><p>卻說孫峻字子遠，乃孫堅弟孫靜曾孫，孫恭之子也。孫權在日，甚愛之，命掌御林 軍馬。今聞諸葛恪令張約、朱恩二人掌御林軍，奪其權，心中大怒。太常卿滕胤，素與 諸葛恪有隙，乃乘間說峻曰：「諸葛恪專權恣虐，殺害公卿，將有不臣之心。公係宗室 ，何不早圖之？」峻曰：「我有是心久矣。今當即奏天子，請旨誅之。」</p></div> </div>