<div class="leaf "><div class="inner justify"><p class="no-indent  ">原，何況我等？」維曰：「吾久居隴上，深知羌人之心；今若結羌人為援，雖未能克復 中原，自隴而西，可斷而有也。」後主曰：「卿既欲伐魏，可盡忠竭力，勿墮銳氣，以 負朕命。」</p><p>於是姜維領敕辭朝，同夏侯霸逕到漢中，計議起兵。維曰：「可先遣使去羌人處通 盟，然後出西平，近雍州。先築二城於麴山之下，令兵守之，以為犄角之勢。我等盡發 糧草於川口，依丞相舊制次第進兵。」是年秋八月，先差蜀將句安、李歆同引一萬五千 兵，往麴山前連築二城。句安守東城，李歆守西城。</p><p class=" stretch-last-line ">早有細作報與雍州剌史郭淮。淮一面申報洛陽，一面遣副將陳泰引兵五萬來麴山與 蜀兵交戰。句安、李歆各引一軍出迎；因兵少不能抵敵，退入城中。泰令兵四面圍住攻 打，又以兵斷其漢中糧道。句安、李歆城中糧缺。郭淮自引兵亦到，看了地勢，忻然而</p></div> </div>