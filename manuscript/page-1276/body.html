<div class="leaf "><div class="inner justify"><p class="no-indent  ">煥拜謝而去，回見高定，說孔明之德。定亦感激不已。次曰，雍闓至寨。禮畢，闓曰： 「如何得鄂煥回也？」定曰：「諸葛亮以義放之。」闓曰：「此乃諸葛亮反間計；欲令 我兩人不和，故施此謀也。」定半信半疑，心中猶豫。忽報蜀將搦戰，闓自引三萬兵出 迎。戰不數合，闓撥馬便走。魏延率兵，追殺二十餘里。次日，雍闓又起兵來迎。孔明 一連三日不出。至第四日，雍闓、高定分兵兩路，來取蜀寨。</p><p class=" stretch-last-line ">卻說孔明令魏延兩路伺候；果然雍闓、高定兩路兵來，被伏兵殺傷大半，生擒者無 數，都解到大寨來。雍闓的人，囚在一邊；高定的人，囚在一邊。卻令軍士稱說：「但 是高定的人免死，雍闓的人盡殺。」眾軍皆聞此言。少時，孔明令取雍闓的人到帳前， 問曰：「汝等皆是何人部從？」眾偽曰：「高定部下人也。」孔明教皆免其死，與酒食</p></div> </div>