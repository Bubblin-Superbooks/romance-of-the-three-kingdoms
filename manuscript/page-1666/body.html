<div class="leaf "><div class="inner justify"><p class="no-indent  ">遂令後隊為前隊，自立於門旗下候之。只見魏陣中一小將全裝貫帶，挺槍縱馬而出，年 約二十餘歲，面如傅粉，脣似抹硃，厲聲大叫曰：「認得鄧將軍否！」維自思曰：「此 必是鄧艾矣。」挺槍縱馬而來。二人抖擻精神，戰到三四十合，不分勝負。那小將軍槍 法無半點放閒。維心中自思：「不用此計，安得勝乎？」便撥馬望左邊山路中而走。</p><p>那小將驟馬追來，維挂住了鋼槍，暗取雕弓羽箭射之。那小將眼乖，早已見了，弓 弦響處，把身望前一倒，放過羽箭。維回頭看小將已到，挺槍來刺；維閃過，那槍從肋 旁邊過，被維夾住，那小將棄槍，望本陣而走。維嗟嘆曰：「可惜！可惜！」再撥馬趕 來。追至陣門前，一將提刀而出曰：「姜維匹夫，勿趕吾兒！鄧艾在此！」</p><p class=" stretch-last-line ">維大驚，原來小將乃鄧艾之子鄧忠也。維暗暗稱奇；欲戰鄧艾，又恐馬乏，乃虛指</p></div> </div>