<div class="leaf "><div class="inner justify"><p class="no-indent  ">吉日良辰；集大小公卿，盡到臺下，令天子親奉璽綬，禪天下與王，便可以釋群疑而絕 眾議矣。」</p><p>丕大喜，即令張音捧回璽綬，仍作表謙辭。音回奏獻帝。帝問群臣曰：「魏王又讓 ，其意若何？」華歆奏曰：「陛下可築一臺，名曰『受禪臺』，聚集公卿庶民，明白禪 位；則陛下子子孫孫，必蒙魏恩矣。」帝從之，乃遣太常院官，卜地於繁陽，築起三層 高臺，擇於十月庚午日寅時禪讓。</p><p>至期，獻帝請魏王曹丕登臺受禪。臺下集大小官僚四百餘員，御林虎賁禁軍三十餘 萬。帝親捧玉璽奉曹丕。丕受之。臺下群臣跪聽冊曰：</p><p class=" stretch-last-line ">「咨爾魏王：昔者唐堯禪位於虞舜，舜亦以命禹：天命不於常，惟歸有德。漢道陵 遲，世失其序；降及朕躬，大亂滋昏：群凶恣逆，宇內顛覆。賴武王神武，拯玆難於四</p></div> </div>