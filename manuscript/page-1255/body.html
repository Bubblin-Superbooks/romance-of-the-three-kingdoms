<div class="leaf "><div class="inner justify"><p>「此四路兵俱不足憂。臣尚恐不能全保，又密調關興、張苞二將，各引兵三萬，屯 於緊要之處，為各路救應。此數處調遣之事，皆不曾經由成都，故無人知覺。只有東吳 這一路兵，未必便動：如見四路兵勝，川中危急，必來相攻；若四路不濟，安肯動乎？ 臣料孫權想曹丕三路侵吳之怨，必不肯從其言。雖然如此，須用一舌辯之士，逕往東吳 ，以利害說之，則先退東吳；其四路之兵，何足憂乎？但未得說吳之人，臣故躊躇。何 勞陛下聖駕來臨？」後主曰：「太后亦欲來見相父。今朕聞相父之言，如夢初覺，復何 憂哉！」</p><p>孔明與後主共飲數杯，送後主出府。眾官皆環立於門外，見後主面有喜色。後主別 了孔明，上御車回朝。眾皆疑惑不定。孔明見眾官中，一人仰天而笑，面亦有喜色。孔 明視之，乃義陽新野人：姓鄧，名芝，字伯苗；現為戶部尚書；漢司馬鄧禹之後。孔明 暗令人留住鄧芝。多官皆散。</p></div> </div>