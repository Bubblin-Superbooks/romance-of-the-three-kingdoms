<div class="leaf "><div class="inner justify"><p class="no-indent  ">知之。」溫又問曰：「日生於東乎？」宓對曰：「雖生於東，而沒於西。」</p><p>此時秦宓語言清朗，答問如流，滿座皆驚。張溫無語。宓乃問曰：「先生東吳名士 ，既以天事下問，必能深明天之理。昔混沌既分，陰陽剖判；輕清者上浮而為天，重濁 者下凝而為地；至共工氏戰敗，頭觸不周山，天柱折，地維缺；天傾西北，地陷東南。 天既輕清而上浮，何以傾其西北乎？又未知輕清之外，還有何物？願先生教我。」</p><p>張溫無言可對，乃避席而謝曰：「不意蜀中多出俊傑！恰聞講論，使僕頓開芧塞。 」孔明恐溫羞愧，故以善言解之曰：「席間問難，皆戲談耳。足下深知安邦定國之道， 何在脣齒之戲哉？」溫拜謝。孔明又令鄧芝入吳答禮，就與張溫同行。張、鄧二人拜辭 孔明，望東吳而來。</p><p class=" stretch-last-line ">卻說吳王見張溫入蜀未還，乃聚文武商議。忽近臣奏曰；「蜀遣鄧芝同張溫入國答</p></div> </div>