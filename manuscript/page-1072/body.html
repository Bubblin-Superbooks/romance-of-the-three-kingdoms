<div class="leaf "><div class="inner justify"><p class="no-indent  ">！」立斬之。於是曹操以植為能。後有人告操曰：「此乃楊脩之所教也。」操大怒，因 此亦不喜植。</p><p>修又嘗為曹植作答教十餘條。但操有問，植即依條答之。操每以軍國之事問植，植 對答如流，操心中甚疑。後曹丕暗買植左右，偷答教來告操。操見了大怒曰：「匹夫安 敢欺我耶！」此時已有殺脩之心。今乃借惑亂軍心之罪殺之。修死年三十四歲。後人有 詩嘆曰：聰明楊德祖，世代繼簪纓。筆下龍蛇走，胸中錦繡成。閒談驚四座，捷對冠群 英。身死因才誤，非關欲退兵。</p><p>曹操既殺楊脩，佯怒夏侯惇，亦欲斬之。眾官告免。操乃叱退夏侯惇，下令來日進 兵。次日，兵出斜谷界口，前面一軍相迎，為首大將乃魏延也。操招魏延歸降，魏延大 罵。操令龐德出戰。</p><p class=" stretch-last-line ">二將正鬥間，曹寨內火起。人報馬超劫了中後二寨。操拔劍在手曰：「諸將退後者</p></div> </div>