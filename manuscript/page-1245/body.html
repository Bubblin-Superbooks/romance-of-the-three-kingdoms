<div class="leaf "><div class="inner justify"><p class="no-indent  ">笑，扶後主入內室坐定，奏曰：「五路兵至，臣安得不知？臣非觀魚，有所思也。」後 主曰：「如之奈何？」孔明曰：「羌王軻比能，蠻王孟獲，反將孟達，魏將曹真：此四 路兵，臣已皆退去了也。止有孫權這一路兵，臣已有退兵之計，但須一能言之人為使。 因未得其人，故熟思之。陛下何必憂乎？」</p><p class=" stretch-last-line ">後主聽罷，又驚又喜，曰：「相父果有鬼神不測之機也！願聞退兵之策。」孔明曰 ：「先帝以陛下付託與臣，臣安敢旦夕怠慢？成都眾官，皆不曉兵法之妙，貴在使人不 測，豈可洩漏於人？老臣先知西番國王軻比能，引兵犯西平關；臣料馬超積祖西川人氏 ，素得羌人之心，羌人以超為神威大將軍；臣已先遣一人，星夜馳檄，令馬超緊守西平 關，伏四路奇兵，每日交換，以兵拒之：此一路不必憂矣。又南蠻孟獲，兵犯四邵，臣 亦飛檄遣魏延領一軍左出右入，右出左入，為疑兵之計；蠻兵惟勇力，其心多疑，若見</p></div> </div>