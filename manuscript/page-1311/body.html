<div class="leaf "><div class="inner justify"><p class="no-indent  ">路，實不知詳細。」蔣琬曰：「孟獲四次遭擒，即已喪膽，安敢再出？況今天氣炎熱， 軍馬疲乏，征之無益；不如班師回國。」孔明曰：「若如此，正中孟獲之計也。吾軍一 退，彼必乘勢追之。今已到此，安有復回之理？」遂令王平領數百軍為前部；卻教新降 蠻兵引路，尋西北小路而入。前到一泉，人馬皆渴，爭飲此水。王平探有此路，回報孔 明。比及到大寨之時，皆不能言，但指口而已。</p><p class=" stretch-last-line ">孔明大驚，知是中毒，遂自駕小車，引數十人前來看時，見一潭清水，深不見底， 水氣凜凜，軍不敢試。孔明下車，登高望之，四壁峰嶺，鳥雀不聞，心中大疑。忽望見 遠遠山岡之上，有一古廟。孔明攀藤附葛而到，見一石屋之中，塑一將軍端坐，旁有石 碑，乃漢伏波將軍馬援之廟：因平蠻到此，土人立廟祀之。孔明再拜曰：「亮受先帝託 孤之重，今承聖旨，到此平蠻；欲待蠻方即平，然後伐魏吞吳，重安漢室。今軍士不識</p></div> </div>