<div class="leaf "><div class="inner justify"><p class="no-indent  ">瀘、甘；正南三百里，乃是梁都洞。洞中有山，環抱其洞；山上出銀礦，故名為銀坑山 。山中置宮殿樓臺，以為蠻王巢穴。</p><p>其中建一祖廟，名曰「家鬼」。四時殺牛宰馬享祭。名曰「卜鬼」。每年常以蜀人 并外鄉之人祭之。若人患病，不肯服藥，只禱師巫，名為「藥鬼。」其處無刑法，但犯 罪即斬。有女長成，卻於溪中沐浴，男女自相混淆，任其自配，父母不禁，名為「學藝 」。年歲雨水均調，則種稻穀；倘若不熟，殺蛇為羹，煮象為飯。每方隅之中，上戶號 曰：「洞主」，次日「酋長」。每月初一十五兩日，皆在三江城中買賣，轉易貨物。其 風俗如此。</p><p>卻說孟獲在洞中，聚集宗黨千餘人，謂之曰：「吾屢受辱於蜀兵，立誓欲報之。汝 等有何高見？」言未畢，一人應曰：「吾舉一人，可破諸葛亮。」眾視之，乃孟獲妻弟 ，現為八番部長，名曰「帶來洞主」。</p></div> </div>