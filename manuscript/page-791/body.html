<div class="leaf "><div class="inner justify"><p class="no-indent  ">雲曰：「軍師分付三條妙計，依次而行。今已而此，當先開第一個錦囊來看。」</p><p>於是開囊看了計策，便喚五百隨行軍士，一一分付如此如此。眾軍領命而去，又教 玄德先往見喬國老。那喬國老乃二喬之父，居於南徐。玄德牽羊擔酒，先往拜見，說呂 範為媒，娶夫人之事。隨行五百軍士，都披紅挂綵，入南郡買辦物件，傳說玄德入贅東 吳，城中人盡知其事。孫權知玄德已到，教呂範相待，且就館舍安歇。</p><p>卻說喬國老既見玄德，使入見吳國太賀喜。國太曰：「有何喜事？」喬國老曰：「 令愛已許劉玄德為夫人，今玄德已到，何故相瞞？」國太驚曰：「老身不知此事！」便 使人請吳侯問虛實，一面先使人於城中探聽。人皆回報：「果有此事。女婿已在館驛安 歇。五百隨行軍都在城中買豬羊過果品，準備成親。做媒的女家是呂範，男家是孫乾， 俱在館驛中相待。」國太吃了一驚。</p></div> </div>