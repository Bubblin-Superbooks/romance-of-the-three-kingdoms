<div class="leaf "><div class="inner justify"><p class="no-indent  ">，且童謠云：「寧飲建業水，不食武昌魚。寧還建業死，不止武昌居。」此足明民心與 天意也。今國無一年之蓄，有露根之漸；官吏為苛擾，莫之或恤。大帝時，後宮女不滿 百；景帝以來，乃有千數；此耗財之甚者也。又左右皆非其人，群黨相挾，害忠隱賢， 此皆蠹政病民者也。願陛下省百役，罷苛擾，簡出宮女，清選百官，則天悅民附而國安 矣。</p><p class=" stretch-last-line ">疏奏，皓不悅，又大興土木，作昭明宮，令文武各官入山採木；又召術士尚廣，令 筮蓍問取天下之事。尚對曰：「陛下筮得吉兆，庚子歲青蓋，當入洛陽。」皓大喜，謂 中書丞華覈曰：「先帝納卿之言，分頭命將，沿江一帶，屯數百營，命老將丁奉總之。 朕欲兼并漢土，以為蜀主復讎，當取何地為先？」覈諫曰：「今成都不守，社稷傾崩， 司馬炎必有吞吳之心。陛下宜修德以安吳民，乃為上計。若強動兵甲，正猶披麻救火，</p></div> </div>