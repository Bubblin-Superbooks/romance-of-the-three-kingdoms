<div class="leaf "><div class="inner justify"><p class="no-indent  ">鄧芝郡關興、張苞皆來拜問孔明，說連日攻城不下。孔明遂乘小車親到城邊周圍看了一 遍，回寨升帳而坐。眾將環立聽令。孔明曰：「此郡壕深成峻，不易攻也。吾正事不在 此城，如汝等只久攻，倘魏兵分道而出，以取漢中，吾軍危矣。」鄧芝曰：「夏侯楙乃 魏之駙馬，若擒此人，勝斬百將。今困於此，豈可棄之而去？」孔明曰：「吾自有計。 此處西連天水郡，北抵安定郡；二處太守，不知何人？」探卒答曰：「天水太守馬遵， 安定太守崔諒。」孔明大喜，乃喚魏延受計，如此如此；又喚關興、張苞受計，如此如 此；又喚心腹軍士二人受計，如此行之。各將領命，引兵而去。孔明卻在南安城外，令 軍運迆草堆於城下，口稱燒城。魏兵聞知，皆大笑不懼。</p><p class=" stretch-last-line ">卻說安定太守崔諒，在城中聞蜀兵圍了南安，困住夏侯楙，十分慌懼，即點軍馬約 共四千，守住城池。忽見一人自正南而來，口稱有機密事。崔諒喚入問之，答曰：「某</p></div> </div>