<div class="leaf "><div class="inner justify"><p class="no-indent  ">我與孫乾先去探聽兄長消息。」飛允諾。關公與孫乾引數騎奔汝南來。劉辟，龔都，接 著，關公便問：皇叔何在？劉辟曰：「皇叔到此住了數日，為見軍少，復往河北袁本初 處商議去了。」關公怏怏不樂。孫乾曰：「不必憂慮。再苦一番驅馳，仍往河北去報知 皇叔，同至古城便了。」</p><p>關公依言，辭了劉辟，龔都，回至古城，與張飛說知此事。張飛便欲同至河北。關 公曰：「有此一城，便是我等安身之處，未可輕棄。我還與孫乾同往袁紹處，尋見兄長 ，來此相會。賢弟可堅守此城。」飛曰：「兄斬他顏良，文醜，如何去得？」關公曰： 「不妨。我到彼當見機而行。」遂喚周倉問曰：「臥牛山裴元紹處，共有多少人馬？」 倉曰：「約有四五百。」關公曰：「我今抄近路去尋兄長。汝可往臥牛山招此一枝人馬 ，從大路上接來。」</p><p class=" stretch-last-line ">倉領命而去。關公與孫乾只帶二十餘騎投河北來。將至界首，乾曰：「將軍未可輕</p></div> </div>