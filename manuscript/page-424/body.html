<div class="leaf "><div class="inner justify"><p class="no-indent  ">往荊州，說劉表共破曹操，便可乘機而去。」玄德曰：「此計大妙！但公能隨我去否？ 」雍曰：「某亦自有脫身之計。」</p><p>商議已定。次日，玄德入見袁紹，告曰：「劉景升鎮守荊襄九郡，兵精糧足，宜與 相約，共攻曹操。」紹曰：「吾嘗遣使約之，奈彼未肯相從。」玄德曰：「此人是備同 宗，備往說，必無推阻。」紹曰：「若得劉表，勝劉辟多矣。」遂命玄德行。紹又曰： 「近聞關雲長已離了曹操，欲來河北；吾當殺之，以雪顏良，文醜，之恨！」玄德曰： 「明公前欲用之，吾故召之。今何又欲殺之耶？且顏良、文醜比之二鹿耳，雲長乃一虎 也。失二鹿而得一虎，何恨之有？」紹笑曰：「吾固愛之，故戲言耳。公可再使人召之 ，令其速來。」玄德曰：「即遣孫乾往召之可也。」</p><p class=" stretch-last-line ">紹大喜從之。玄德出，簡雍進曰：「玄德此去，必不回矣。某願與偕往；一則同說</p></div> </div>