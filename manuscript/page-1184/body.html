<div class="leaf "><div class="inner justify"><p class="no-indent  ">丞相，許靖為司徒。大小官僚，一一陞賞。大赦天下。兩川軍民，無不欣躍。次日設 朝，文武官僚拜畢，列為兩班。先主降詔曰：「朕自桃園與關、張結義，誓同生死；不 幸二弟雲長，被東吳孫權所害。若不報讎，是負盟也。朕欲起傾國之兵，攻伐東吳，生 擒逆賊，以雪此恨！」言未畢，班內一人，拜伏於階下，諫曰：「不可。」先主視之， 乃虎威將軍趙雲也。正是：君王未及行天討，臣下曾聞進直言。未知子龍所諫若何，且 看下文分解。</p><p>第八十一回：急兄讎張飛遇害，雪弟恨先主興兵</p><p class=" stretch-last-line ">說先主起兵東征。趙雲諫曰：「國賊乃曹操，非孫權也。今曹丕篡漢，神人共怒。 陛下可早圖關中，屯兵渭河上流，以討凶逆，則關東義士，必包裹糧策馬以迎王師；若 舍魏以伐吳，兵勢一交豈能驟解？願陛下察之。」先主曰：「孫權害了朕弟；又兼傅士</p></div> </div>