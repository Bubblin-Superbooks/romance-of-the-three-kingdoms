<div class="leaf "><div class="inner justify"><p class="no-indent  ">置官吏，與孟獲一同守之？」孔明曰：「如此有三不易：留外人則當留兵，兵無所食， 一不易也；蠻人傷破，父兄死亡，留外人而不留兵，必成禍患，二不易也；蠻人累有廢 殺之罪，自有嫌疑，留外人終不相信，三不易也。今吾不留人，不運糧，與相安於無事 而已。」</p><p>眾人盡服。於是蠻方皆感孔明恩德，乃為孔明立生祠，四時享祀；皆呼之為「慈父 」；各送珍珠金寶丹漆藥材，耕牛戰馬，以資軍用，誓不相反。南方已定。</p><p>卻說孔明犒軍已畢，班師回蜀，令魏延引本部兵為前鋒。延引兵方至瀘水，忽然陰 雲四合，水面上一陣狂風驟起，飛沙走石，軍不能進。延退兵回報孔明。孔明遂請孟獲 問之。正是：塞外蠻人方帖服，水邊鬼卒又猖狂。未知孟獲所言若何，且看下文分解。</p><p>第九十一回：祭瀘水漢相班師，伐中原武侯上表</p></div> </div>