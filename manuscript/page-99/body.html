<div class="leaf "><div class="inner justify"><p class="no-indent  ">文醜大戰五六十合，勝負未分。瓚部下救軍到，文醜撥馬回去了。那少年也不追趕。瓚 忙下土坡，問那少年姓名。那少年欠身答曰：「某乃常山真定人也：姓趙，名雲，字子 龍；本袁紹轄下之人。因見紹無忠君救民之心，故特棄彼而投麾下不期於此處相見。」 瓚大喜，遂同歸寨，整頓甲兵。</p><p>次日，瓚將軍馬分作左右兩隊，勢如羽翼。馬五千餘匹，大半皆是白馬。因公孫瓚 曾與羌人戰，盡選白馬為先鋒，號為「白馬將軍」；羌人但見白馬便走，因此白馬極多 。袁紹令顏良、文醜為先鋒，各引弓弩手一千，亦分作左右兩隊；令在左者射公孫瓚右 軍，在右者射公孫瓚左軍。再令麴義引八百弓手，步兵一萬五千，列於陣中。袁紹自引 馬步軍數萬，於後接應。</p><p class=" stretch-last-line ">公孫瓚初得趙雲，不知心腹，令其另領一軍在後。遣大將嚴綱為先鋒。瓚自領中軍</p></div> </div>