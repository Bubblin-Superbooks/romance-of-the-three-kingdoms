<div class="leaf "><div class="inner justify"><p>卻說魏延、張嶷、陳式、杜瓊四將，引二萬兵，取箕谷而進。正行之間，忽報參謀 鄧芝到來，四將問其故。芝曰：「丞相有令：如出箕谷，隄防魏兵埋伏，不可輕進。」 陳式曰：「丞相用兵何多疑耶？吾料魏兵連遭大雨，衣甲皆毀，必然急歸；安得又有埋 伏？今吾兵倍道而進，可獲大勝，如何又教休進？」芝曰：「丞相計無不中，謀無不成 ，汝安敢違命？」式笑曰：「丞相若果多謀，不致街亭之失！」</p><p>魏延想起孔明向日不聽其計，亦笑曰：「丞相若聽吾言，逕出子午谷，此時休說長 安，連洛陽皆得矣！今執定要出祈山，有何益耶？既令進兵，今又教休進，何其號令不 明！」陳式曰：「吾自有五千兵，逕出箕谷，先到祈山下寨，看丞相羞也不羞！」芝再 三阻當，式只不聽，逕自引五千兵出箕谷去了。鄧芝只得飛報孔明。</p><p class=" stretch-last-line ">卻說陳式引兵行不數里，忽聽一聲炮響，四面伏兵皆出。式急退時，魏兵塞滿谷口</p></div> </div>