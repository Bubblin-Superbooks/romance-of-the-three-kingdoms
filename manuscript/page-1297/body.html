<div class="leaf "><div class="inner justify"><p class="no-indent stretch-last-line ">會喃寨中，只推孔明有使命在，將二人賺到大寨帳下，盡皆殺之，棄屍於澗。孟獲隨即 遣親信之人，把守隘口，自引軍出了夾山谷，要與馬岱交戰，卻並不見一人；及問土人 ，皆言昨夜盡搬糧草復渡瀘水，歸大寨去了。獲再回洞中，與親弟孟優商議曰：「如今 諸葛亮之虛實，吾已盡知，汝可去如此如此。」孟優領了兄計，引百餘蠻兵，搬載金珠 、寶貝、象牙、犀角之類，渡了瀘水，逕投孔明大寨而來；方纔過了河時，前面鼓角齊 鳴，一彪軍擺開，為首大將，乃馬岱也。孟優大驚。岱問了來情，令在外廂，差人來報 孔明。孔明正在帳中與馬謖，呂凱，蔣琬，費禕等，共議平蠻之事，忽帳下一人，報稱 孟獲差弟孟優來進寶貝。孔明回顧馬謖曰；「汝知其來意否？」謖曰：「不敢明言。容 某暗寫於紙上，呈與丞相，看合鈞意否？」孔明從之。馬謖寫訖，呈與孔明。孔明看畢</p></div> </div>