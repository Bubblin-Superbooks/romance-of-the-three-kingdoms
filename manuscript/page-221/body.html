<div class="leaf "><div class="inner justify"><p class="no-indent  ">。恐明公不信，有亡父遺下玉璽，權為質當。」術聞有玉璽，取而視之，大喜曰：「吾 非要你玉璽，今且權留在此。我借兵三千、馬五百匹與你。平定之後，可速回來。你職 位卑微，難掌大權。我表你為折衝校尉殄寇將軍，剋日領兵便行。」</p><p>策拜謝，遂引軍馬，帶領朱治，呂範，舊將程普，黃蓋，韓當等，擇日起兵。行至 歷陽，見一軍到。當先一人：姿質風流，儀容秀麗；見了孫策，下馬便拜。策視其人， 乃廬江舒城人：姓周，名瑜，字公瑾。原來孫堅討董卓之時，移家舒城，瑜與孫策同年 ，交情甚密，因結為昆仲。策長瑜兩月，瑜以兄事策。瑜叔周尚，為丹陽太守，今往省 親，到此與策相遇。</p><p class=" stretch-last-line ">策見瑜大喜，訴以衷情。瑜曰：「某願施犬馬之力，共圖大事。」策喜曰：「吾得 公瑾，大事諧矣。」便令與朱治，呂範等相見。瑜謂策曰：「吾兄欲濟大事，亦知江東</p></div> </div>