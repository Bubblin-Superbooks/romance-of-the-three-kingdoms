<div class="leaf "><div class="inner justify"><p class="no-indent  ">歷陽，見一軍到。當先一人：姿質風流，儀容秀麗；見了孫策，下馬便拜。策視其人， 乃廬江舒城人：姓周，名瑜，字公瑾。原來孫堅討董卓之時，移家舒城，瑜與孫策同年 ，交情甚密，因結為昆仲。策長瑜兩月，瑜以兄事策。瑜叔周尚，為丹陽太守，今往省 親，到此與策相遇。</p><p>策見瑜大喜，訴以衷情。瑜曰：「某願施犬馬之力，共圖大事。」策喜曰：「吾得 公瑾，大事諧矣。」便令與朱治，呂範等相見。瑜謂策曰：「吾兄欲濟大事，亦知江東 有二張乎？」策曰：「何為『二張』？」瑜曰：「一人乃彭城張昭，字子布；一人乃廣 陵張紘，字子綱：二人皆有經天緯地之才，因避亂隱居於此。吾兄何不聘之？」策喜， 即便令人齎禮往聘，俱辭不至。策乃親到其家，與語大悅，力聘之，二人許允。策遂拜 張昭為長史，兼撫軍中郎將；張紘為參謀正議校尉；商議攻擊劉繇。</p></div> </div>