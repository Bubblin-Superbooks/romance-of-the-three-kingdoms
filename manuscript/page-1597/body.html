<div class="leaf "><div class="inner justify"><p>孫權既亡，諸葛恪立孫亮為帝，大赦天下，改元大興元年；諡權曰大皇帝，葬於蔣 陵。早有細作探知其事，報入洛陽。司馬師聞孫權已死，遂議起兵伐吳。尚書傅嘏曰： 「吳有長江之險，先帝屢次征伐，皆不遂意；不如各守邊疆，乃為上策。」師曰：「天 道三十年一變，豈皇帝為鼎峙乎？吾欲伐吳。」昭曰：「今孫權新亡，孫亮幼懦，其隙 正可乘也。」遂令征南大將軍王昶，引兵十萬攻東興；鎮南都督毋丘儉，引兵十萬攻武 昌；三路進發。又遣弟司馬昭為大都督，總領三路軍馬。</p><p class=" stretch-last-line ">是年冬十月，司馬昭兵至東吳邊界，屯住人馬，喚王昶、胡遵、毋丘儉到帳中計議 曰：「東吳最緊要處，惟東興郡也。今他築起大堤，左右又築兩城，以防巢湖後面攻擊 ，諸公須要仔細。」遂令王昶、毋丘儉各引一萬兵，列在左右，且勿進發；待取了東興</p></div> </div>