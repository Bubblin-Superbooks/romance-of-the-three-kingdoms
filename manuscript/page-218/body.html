<div class="leaf "><div class="inner justify"><p class="no-indent  ">那時方以所許之物相送。」布怒罵袁術失信，欲起兵伐之。陳宮曰：「不可。術據壽春 ，兵多糧廣，不可輕敵。不如請玄德還屯小沛，使為我羽翼。他日令玄德為先鋒，那時 先取袁術，後取袁紹，可縱橫天下矣。」布聽其言，令人齎書迎玄德回。</p><p>卻說玄德引兵東取廣陵，被袁術劫寨，折兵大半；回來正遇呂布之使，呈上書札， 玄德大喜。關、張曰：「呂布乃無義之人，不可信也。」玄德曰：「彼既以好情待我， 奈何疑之？」遂來到徐州。布恐玄德疑惑，先令人送還家眷。甘、糜二夫人見玄德，具 說呂布令兵把定宅門，禁諸人不得入；又常使侍妾送物，未嘗有缺。玄德謂關、張曰： 「我知呂布必不害我家眷也。」乃入城謝呂布。張飛恨呂布，不肯隨往，先奉二嫂往小 沛去了。</p><p class=" stretch-last-line ">玄德入見呂布拜謝。呂布曰：「我非欲奪城；因令弟張飛在此恃酒殺人，恐有失事</p></div> </div>