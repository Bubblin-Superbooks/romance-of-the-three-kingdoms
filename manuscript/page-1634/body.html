<div class="leaf "><div class="inner justify"><p class="no-indent  ">山傍水，極好屯兵；若魏兵先占，難以驅遣，可速取之。」</p><p>儉從其言，起兵投南頓來。正行之間，前面流星馬報說，南頓已有人馬下寨。儉不 信，自到軍前視之，果然旌旗遍野，營寨齊整。儉回到軍中，無計可施。忽哨馬飛報： 「東吳孫峻提兵渡江襲壽春來了。」儉大驚曰：「壽春若失，吾歸何處！」是夜退兵於 項城。</p><p>司馬師見毋丘儉軍退，聚多官商議。尚書傅嘏曰：「今儉兵退者，憂吳人襲壽春也 ，必回項城分兵拒守。將軍可令一軍取樂嘉城，一軍取項城，一軍取壽春：則淮南之卒 必退矣。兗州刺史鄧艾，足智多謀；若領兵逕取樂嘉，更以重兵應之，破賊不難也。」 師從之，急遣使持檄文，教鄧艾起兗州之兵破樂嘉城，師隨後引兵到彼會合。</p><p class=" stretch-last-line ">卻說毋兵儉在項城，不時差人去樂嘉城哨探，只恐有兵來，請文欽到營共議，欽曰</p></div> </div>