<div class="leaf "><div class="inner justify"><p class="no-indent  ">往烏巢護糧。」袁軍見是自家旗號，遂不疑惑。凡過數處，皆詐稱蔣奇之兵，並無阻礙 。及到烏巢，四更已盡。操教軍士將束草周圍舉火，眾將校鼓譟直入。時淳于瓊方與眾 將飲了酒，醉臥帳中；聞鼓譟之聲，連忙跳起問：「何故喧鬧？」言未已，早被撓釣拖 翻。眭元進、趙叡運糧方回，見屯上火起，急來救應。曹軍飛報曹操，說：「賊兵在後 ，請分軍拒之。」操大喝曰：「諸將只顧奮力向前，待賊至背後，方可回戰！」於是眾 軍將無不爭先掩殺。一霎時，火燄四起，煙迷太空。眭、趙二將驅兵來救，操勒馬回戰 。二將抵敵不住，皆被曹軍所殺，糧草盡行燒絕。淳于瓊被擒見操，操命割去其耳鼻手 指，縛於馬上，放回紹營以辱之。</p><p class=" stretch-last-line ">卻說袁紹在帳中，聞報正北上火光滿天，知是烏巢有失，急出帳召文武，各官商議 遣兵往救。張郃曰：「某與高覽同往救之。」郭圖曰：「不可。曹軍劫糧，曹操必然親</p></div> </div>