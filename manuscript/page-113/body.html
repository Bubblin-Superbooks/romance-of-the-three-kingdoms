<div class="leaf "><div class="inner justify"><p class="no-indent  ">布曰：「呂布乃相府一將，司徒是朝廷大臣，何故錯敬？」允曰：「方今天下別無英雄 ，惟有將軍耳。允非敬將軍之職，敬將軍之才也。」布大喜。允慇懃敬酒，口稱董太師 并布之德不絕。布大笑暢飲。允叱退左右，只留待妾數人勸酒。酒至半酣，允曰：「喚 孩兒來。」</p><p>少頃，二青衣引貂蟬豔妝而出。布驚問何人。允曰：「小女貂蟬也。允蒙將軍錯愛 ，不異至親，故令其與將軍相見。」便命貂蟬與呂布把盞。貂蟬送酒與布，兩下眉來眼 去。允佯醉曰：「孩兒央及將軍痛飲幾盃。吾一家全靠著將軍哩。」布請貂蟬坐，貂蟬 假意欲入。允曰：「將軍吾之至友，孩兒便坐何妨？」貂蟬便坐於允側。呂布目不轉睛 的看。</p><p class=" stretch-last-line ">又飲數盃，允指蟬謂布曰：「吾欲將此女送與將軍為妾，還肯納否？」布出席謝曰 ：「若得如此，布當效犬馬之報。」允曰：「早晚選一良辰，送至府中。」布欣喜無限</p></div> </div>