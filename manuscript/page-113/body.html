<div class="leaf "><div class="inner justify"><p class="no-indent  ">允曰：「事若洩漏，我滅門矣。」貂蟬曰：「大人勿憂。妾若不報大義，死於萬刃之下 。」</p><p>允拜謝。次日，便將家藏明珠數顆，令良匠嵌造金冠一頂，使人密送呂布。布大喜 ，親到王允宅致謝。允頂備嘉殽美饌；候呂布至，允出門迎迓，接入後堂，延之上坐。 布曰：「呂布乃相府一將，司徒是朝廷大臣，何故錯敬？」允曰：「方今天下別無英雄 ，惟有將軍耳。允非敬將軍之職，敬將軍之才也。」布大喜。允慇懃敬酒，口稱董太師 并布之德不絕。布大笑暢飲。允叱退左右，只留待妾數人勸酒。酒至半酣，允曰：「喚 孩兒來。」</p><p class=" stretch-last-line ">少頃，二青衣引貂蟬豔妝而出。布驚問何人。允曰：「小女貂蟬也。允蒙將軍錯愛 ，不異至親，故令其與將軍相見。」便命貂蟬與呂布把盞。貂蟬送酒與布，兩下眉來眼 去。允佯醉曰：「孩兒央及將軍痛飲幾盃。吾一家全靠著將軍哩。」布請貂蟬坐，貂蟬</p></div> </div>