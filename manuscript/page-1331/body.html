<div class="leaf "><div class="inner justify"><p>卻說孔明班師回國，孟獲率引大小洞主酋長，及諸部落羅拜相送；前軍至瀘水，時 值九月秋天，忽然陰雲布合，狂風驟起；兵不能渡，回報孔明，孔明遂問孟獲。獲曰： 「此水原有猖神作禍，往來者必須祭之。」孔明曰：「用何物享祭？」獲曰：「舊時國 中因猖神作禍，用七七四十九顆人頭並黑牛白羊祭之，自然風恬浪靜，更兼連年豐稔。 」孔明曰：「吾今事已平定，安可妄殺一人？」遂自到瀘水岸邊觀看。果見陰風大起， 波濤洶湧，人馬皆驚。</p><p class=" stretch-last-line ">孔明甚疑，即尋土人問之。土人告說：「自丞相經過之後，夜夜只聞得水邊鬼哭神 號。自黃昏直至天曉，哭聲不絕。瘴煙之內，陰鬼無數。因此作禍，無人敢渡。孔明曰 ：「此乃我之罪愆也。前者馬岱引蜀兵千餘，皆死於水中；更兼殺死南人，皆棄於此； 狂魂怨鬼，不能解釋，以致如此。吾今晚當親自往祭於水濱。」土人曰：「須依舊例，</p></div> </div>