<div class="leaf "><div class="inner justify"><p>關公下馬停刀，叉手於車前問候曰：「二嫂受驚否？」二夫人曰：「若非廖將軍保 全，已被杜遠所辱。」關公問左右曰：「廖化怎生救夫人？」左右曰：「杜遠劫上山去 ，就要與廖化各分一人為妻。廖化問起根由，好生拜敬；杜遠不從，已被廖化殺了。」 關公聽言，乃拜謝廖化。廖化欲以部下人送關公。關公尋思此人終是黃巾餘黨，未可作 伴，乃謝卻之。廖化又拜送金帛，關公亦不受。廖化拜別，自引人伴山谷中去了。</p><p>雲長將曹操贈袍事，告知二嫂，催促車仗前行。至天晚，投一村莊安歇。莊主出迎 ，鬚髮皆白，問曰：「將軍姓甚名誰？關公施禮曰：「吾乃劉玄德之弟關某也。」老人 曰：「莫非斬顏良，文醜的關公否？」公曰：「便是。」老人大喜，便請入莊。關公曰 ：「車上還有二位夫人。」老人便喚妻女出迎。</p><p class=" stretch-last-line ">二夫人至草堂上，關公叉手立於二夫人之側。老人請公坐，公曰：「尊嫂在上，安</p></div> </div>