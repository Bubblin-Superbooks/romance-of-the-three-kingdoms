<div class="leaf "><div class="inner justify"><p class="no-indent  ">將，又引兵從前面殺來。兩面夾攻，魏兵大敗。郭、孫二人棄馬爬山而走。張苞望見， 縱馬趕來；不期連人帶馬，跌入澗內。後軍急忙救起，頭已跌破，孔明令人送回成都養 病。</p><p>卻說郭、孫二人走脫，回見司馬懿曰：「武都、陰平二郡已失。孔明伏於要路，前 後攻殺，因此大敗，棄馬步行，方得逃回。」懿曰：「非汝等之罪，孔明智在吾先。可 再引兵把守雍、郿二城，切勿出戰。吾自有破敵之策。」</p><p>二人拜辭而去。懿又喚張郃、戴陵分付曰：「今孔明得了武都、陰平，必然撫百姓 以安民心，不在營中矣。汝二人各引一萬精兵，今夜起身，抄在蜀兵之後，一齊奮勇殺 將過來；吾卻引軍在前布陣，只待蜀兵勢亂，吾大驅人馬，攻殺進去：兩軍併力可奪蜀 寨也。若得此地山勢，破敵何難？」</p><p class=" stretch-last-line ">二人受計引兵而去。戴陵在左。張郃在右，各取小路進發，深入蜀兵之後。三更時</p></div> </div>