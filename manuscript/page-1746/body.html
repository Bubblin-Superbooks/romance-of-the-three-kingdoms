<div class="leaf "><div class="inner justify"><p class="no-indent  ">簽名，共成此事。」眾皆大驚，面面相覷。會拔劍出鞘曰：「違令者斬！」眾皆恐懼， 只得相從，畫字已畢，會乃困諸將於宮中，嚴兵禁守。維曰：「我見諸將不服，請坑之 。」會曰：「吾已令宮中掘一坑，置大棒數千，如不從者，打死坑之。」</p><p>時有心腹將丘建在側。建乃護軍胡烈部下舊人也。時胡烈亦被監在宮。建乃密將鍾 會所言，報知胡烈。烈大驚，泣告曰：「吾兒胡淵，領兵在外，安知會懷此心耶？汝可 念向日之情，透一消息，雖死無恨。」建曰：「恩主勿憂，容某圖之。」遂出告會曰： 「主公軟監諸將在內，水食不便，可令一人往來傳遞。」</p><p class=" stretch-last-line ">會素聽丘建之言，遂令丘建監臨。會分付曰：「吾以重事託汝，休得洩漏。」建曰 ：「主公放心。某自有緊嚴之法。」建暗令胡烈親信人入內，烈以密書付其人。其人持</p></div> </div>