<div class="leaf "><div class="inner justify"><p class="no-indent  ">專政，不若取烏程侯孫皓立之。」左將軍張布亦曰：「皓才識明斷，堪為帝王。丞相濮 陽興不能決，入奏朱太后。太后曰：「吾寡婦人耳，定知社稷之事？卿等斟酌立之，可 也。」</p><p>興遂迎皓為君。皓字元宗，大帝孫權太子孫和之子也。當年七月，即皇帝位，改元 為元興元年，封孫（上雨下單）為豫章王，追諡父和為文皇帝，尊母何氏為太后，加丁 奉為左右大司馬。次年改為甘露元年。皓凶暴日甚，酷溺酒色，寵幸中常侍岑昏。濮陽 興，張布諫之，皓怒斬二人，滅其三族。由是廷臣緘口，不敢再諫。又改寶鼎元年，以 陸凱、萬彧為左右丞相。時皓居武昌，揚州百姓泝流供給，甚苦之；又奢侈無度，公私 匱乏。陸凱上疏諫曰：</p><p class=" stretch-last-line ">今無災而民命盡，無為而國財空，臣竊痛之。昔漢室既衰，三家鼎立；今曹、劉失 道，皆為晉有：此目前之明驗也。臣愚但為陛下惜國家耳。武昌土城險瘠，非王者之都</p></div> </div>