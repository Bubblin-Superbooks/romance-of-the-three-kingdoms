<div class="leaf "><div class="inner justify"><p class="no-indent  ">「何處奏樂？」一宮官啟曰：「乃聖上與郭夫人於御花園中賞花飲酒。」毛后聞之，心 中煩惱，回宮安歇。次日，毛后乘小車出宮遊玩，正迎見叡於曲廊之間，乃笑日：「陛 下昨遊北園，其樂不淺也！」叡大怒，即令擒昨日侍奉諸人到，叱曰：「昨遊北園，朕 禁左右不許使毛后知道，何得又宣露！」喝令宮官將諸侍奉人盡斬之。毛后大驚，回車 至宮，叡即降詔賜毛皇后死，立郭夫人為皇后。朝臣莫敢諫者。</p><p>忽一日，幽州刺史毋邱儉上表，報稱遼東公孫淵造反，自號為燕王，改元紹漢元年 ，建宮殿，立宮職，興兵入寇，搖動北方。叡大驚，即聚文武官僚，商議起兵退淵之策 。正是：纔將土木勞中國，又見干戈起方外。未知何以禦之，且看下文分解。</p><p>第一○六回：公孫淵兵敗死襄平，司馬懿詐病賺曹爽</p></div> </div>