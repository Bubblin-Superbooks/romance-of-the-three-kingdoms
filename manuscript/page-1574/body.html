<div class="leaf "><div class="inner justify"><p class="no-indent  ">；明帝見爽謹慎，甚是愛敬。爽門下有客五百人，內有五人以浮華相尚，一是何晏，字 平叔；一是鄧颺，字玄茂，乃鄧羽之後；一是李勝，字公昭；一是丁謐，字彥靜；一是 畢範，字昭先。又有大司農桓範，字元則，頗有智謀，人多稱為『智囊』。此數人皆爽 所信任。何晏告爽曰：「主公大權，不可委託他人：恐生後患。」爽曰：「司馬公與我 同先帝託孤之命，安忍背之？」晏曰：「昔日先公與仲達破蜀兵之時，累受此人之氣， 因而致死，主公何不察也？」爽猛然省悟，遂與多官計議停當，入奏魏主曹芳曰：「司 馬懿功高德重，可加為太傅。」芳從之，自是兵權皆歸於爽。爽命弟曹羲為中領軍，曹 訓為武衛將軍，曹彥為散騎常侍，各引三千御林軍，任其出入禁宮；又用何晏、鄧颺、 丁謐為尚書，畢軌為司隸校尉，李勝為河南尹：此五人日夜與曹爽議事。</p></div> </div>