<div class="leaf "><div class="inner justify"><p class="no-indent  ">喜，便具粟二十萬斛，令韓胤齎密書往見呂布。呂布甚喜，重待韓胤。胤回告袁術，術 遂遣紀靈為大將，雷簿、陳蘭為副將，統兵數萬，進攻小沛。</p><p>玄德聞知此信，聚眾商議。張飛要出戰。孫乾曰：「今小沛糧寡兵微，如何抵敵？ 可修書告急於呂布。」張飛曰：「那廝如何肯來！」玄德曰：「乾之言善。」送修書與 呂布。書略曰。伏自將軍垂念，今備於小沛容身，實拜雲天之德。今袁術欲報私讎，遣 紀靈領兵到縣，亡在旦夕，非將軍莫能救。望驅一旅之師，以救倒懸之急，幸甚幸甚！</p><p>呂布看了書，與陳宮計議曰：「前者袁術送糧致書，蓋欲使我不救玄德也。今玄德 又來求救，吾想玄德屯軍小沛，未必遂能為我害；若袁術併了玄德，則北連泰山諸將以 圖我，我不能安枕矣；不若救玄德。」遂點兵啟程。</p></div> </div>