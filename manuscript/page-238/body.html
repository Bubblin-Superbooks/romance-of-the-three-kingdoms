<div class="leaf "><div class="inner justify"><p class="no-indent  ">江之險，兵精糧廣，未可圖也。今當先伐劉備，以報前日無故相攻之恨，然後圖取孫策 未遲。某獻一計，使備即日就擒。」正是：</p><p>不去江東圖虎豹，卻來徐郡鬥蛟龍。不知其計若何，且看下文分解。</p><p>第十六回：呂奉先射戟轅門，曹孟德拜師淯水</p><p>卻說楊大將獻計欲攻劉備。袁術曰：「計將安出？」大將曰：「劉備軍屯小沛，雖 然易取，奈呂布虎踞徐州，前次許他金帛糧馬，至今未與，恐其助備；今當令人送與糧 食，以結其心，使其按兵不動，則劉備可擒。先擒劉備，後圖呂布，徐州可得也。」術 喜，便具粟二十萬斛，令韓胤齎密書往見呂布。呂布甚喜，重待韓胤。胤回告袁術，術 遂遣紀靈為大將，雷簿、陳蘭為副將，統兵數萬，進攻小沛。</p><p class=" stretch-last-line ">玄德聞知此信，聚眾商議。張飛要出戰。孫乾曰：「今小沛糧寡兵微，如何抵敵？</p></div> </div>