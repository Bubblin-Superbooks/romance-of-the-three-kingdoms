<div class="leaf "><div class="inner justify"><p class="no-indent  ">今天旱，何不令其祈雨以贖罪？」策曰：「吾且看此妖人若何。」遂命於獄中取出于吉 ，開其枷鎖，令登壇求雨。</p><p>吉領命，即沐浴更衣，取繩自縛於烈日之中。百姓觀者，填街塞巷。于吉謂眾人曰 ：「吾求三尺甘霖，以救萬民，然我終不免一死。」眾人曰：「若有靈驗，主公必然敬 服。」于吉曰：「氣數至此，恐不能逃。」</p><p>少頃，孫策親至壇中下令：若午時無雨，即焚死于吉。先令人堆積乾柴伺候。將及 午時，狂風驟起。風過處，四下陰雲漸合。策曰：「時已近午，空有陰雲，而無甘雨， 正是妖人！」叱左右將于吉扛上柴堆，四下舉火，燄隨風起。忽見黑煙一道，沖上空中 ，一聲響亮，雷電齊發，大雨如注。頃刻之間，街市成河，溪澗皆滿，足有三尺甘雨。 于吉仰臥於柴堆之上，大喝一聲，雲收雨住，復見太陽。</p></div> </div>