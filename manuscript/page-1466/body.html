<div class="leaf "><div class="inner justify"><p class="no-indent  ">草料細糧，俱夠一月人馬支用，以防秋雨﹔將大軍寬限一月，先給衣食，俟候出征。</p><p>卻說曹真、司馬懿同領大軍，逕到陳倉城內，不見一間房屋﹔尋土人問之，皆言孔 明回時放火燒毀。曹真便要從陳倉道進發。懿曰：「不可輕進。我夜觀天文，見畢星躔 于太陰之分，此月內必有大雨﹔若深入重地，或勝則可，倘有疏虞，人馬受苦，要退則 難。且宜在城中搭起窩鋪住紮，以防陰雨。」</p><p>真從其言。未及半月，天雨大降，淋漓不止。陳倉城外，平地水深三尺，軍器盡濕 ，人不得睡，晝夜不安。大雨連降三十日，馬無草料，死者無數，軍士怨聲不絕。傳入 洛陽，魏主設壇，求晴不得。黃門侍郎王肅上疏曰：</p><p class=" stretch-last-line ">前志有之：「千里饋糧，士有飢色﹔樵蘇後爨，師不宿飽。」此謂平途之行軍者也 。又況于深入險阻，鑿路而行，則其為勞，必相百倍也。今又加之以霖雨，山坡峻滑，</p></div> </div>