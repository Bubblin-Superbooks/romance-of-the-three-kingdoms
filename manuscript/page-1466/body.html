<div class="leaf "><div class="inner justify"><p class="no-indent  ">祁山上大叫曰：「戴陵、張郃可聽吾言。司馬懿料吾往武都、陰平撫民，不在營中，故 令汝二人來劫吾寨，卻中吾之計也。汝二人乃無名下將，吾不殺害，下馬早降！」郃大 怒，指孔明而罵曰：「汝乃山野村夫，侵吾大國境界，如何敢發此言！吾若捉住汝時， 碎屍萬段！」</p><p>言訖，縱馬挺鎗，殺上山來。山上矢石如雨。郃不能上山，乃拍馬舞槍，衝出重圍 ，無人敢當。蜀兵困戴陵在垓心。郃殺出，不見戴陵，即奮勇翻身又殺入重圍，救出戴 陵而回。孔明在山上，見郃在萬軍之中，往來衝突。英勇倍加，乃謂左右曰：「吾當聞 張翼德大戰張郃，人皆驚懼。吾今日見之，方知其勇也。若留下此人，必為蜀中之害。 吾當除之。」遂收兵回營。</p><p class=" stretch-last-line ">卻說司馬懿引兵布成陣勢，只待蜀兵亂動，一齊攻之。忽見張郃、戴陵狼狽而來， 告曰：「孔明先如此提防，因此大敗而歸。」懿大驚曰：「孔明真神人也！不如且退。</p></div> </div>