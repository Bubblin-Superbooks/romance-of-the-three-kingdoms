<div class="leaf "><div class="inner justify"><p class="no-indent  ">兵殺入壽春，見魏兵勢大，尋思進退無路，遂降司馬昭，昭加禕為偏將軍，禕感昭恩德 ，乃修家書與父全端、叔全懌言孫琳不仁，不若降魏，將書射入城中。懌得禕書，遂與 端引數千人開門出降。諸葛誕在城中憂悶。謀士蔣班焦彝進言曰：「城中糧少兵多，不 能久守，可率吳、楚之眾，與魏兵決一死戰。」誕大怒曰：「吾欲守，汝欲戰，莫非有 異心乎！再言必斬！」二人仰天長嘆曰：「誕將亡矣！我等不如早降，免至一死！」</p><p>是夜二更時分，蔣焦二人踰城降魏，司馬昭重用之；因此城中雖有敢戰之士，不敢 言戰。誕在城中見魏兵四下築起土城，以防淮水，只望水泛衝倒土城，驅兵擊之。不想 自秋至冬，並無霖雨，淮水不泛。城中看看糧盡，文欽在小城內與二子堅守，見軍士漸 漸餓倒，只得來告誕曰：「糧草盡絕，軍士餓損，不如將北方之兵盡放出城，以省其食 。」誕大怒曰：「汝教我盡去北軍，欲謀我耶！」叱推出斬之。</p></div> </div>