<div class="leaf "><div class="inner justify"><p class="no-indent  ">將全尚；劉丞並其家小俱拿下。</p><p>比及平明，吳主孫亮聽得宮門外金鼓大震。內伺慌入奏曰：「孫綝領兵圍了內苑。 」亮大怒，指全后罵曰：「汝父兄誤我大事矣！」乃拔劍欲出。全后與伺中近臣，皆牽 其衣而哭，不放亮出。孫綝先將全尚、劉丞等殺訖，然後召文武於朝內，下令曰：「主 上荒淫久病，昏亂無道，不可以奉宗廟，今當廢之。汝諸文武，敢有不從者，以謀叛論 ！」眾皆畏懼，應曰：「願從將軍之令。」</p><p>尚書桓懿大怒，從班部中挺然而出，指孫綝大罵曰：「今上乃聰明之主，汝何敢出 此亂言！吾寧死不從賊臣之命。」琳大怒，自拔劍斬之，即入內指吳王孫亮罵曰：「無 道昏君，本當誅戳，以謝天下！看先帝之面，廢汝為會稽王，吾自選有德者立之！」叱 中書郎李崇奪其印綬，令鄧程收之。亮大哭而去。後人有詩歎曰：</p></div> </div>