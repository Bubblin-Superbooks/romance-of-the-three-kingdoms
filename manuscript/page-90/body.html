<div class="leaf "><div class="inner justify"><p class="no-indent  ">便奔夏侯惇，惇挺鎗來迎。交馬數合，惇刺徐榮於馬下，殺散餘兵。隨後曹仁，李典， 樂進，各引兵尋到；見了曹操，憂喜交集；聚集殘兵五百餘人，同回河內。卓兵自往長 安。</p><p>卻說眾諸侯分屯洛陽。孫堅救滅宮中餘火，屯兵城內，設帳於建章殿基上。堅令軍 士掃除宮殿瓦礫。凡董卓所掘陵寢，盡皆掩閉。於太廟基上，草創殿屋三間，請眾諸侯 立列聖神位，宰太牢祀之。祭畢，皆散。堅歸寨中，是夜星日交輝，乃按劍露坐，仰觀 天文。見紫微垣中白氣漫漫，堅歎曰：「帝星不明，賊臣亂國，萬民塗炭，京城一空！ 」言訖，不覺淚下。</p><p class=" stretch-last-line ">傍有軍士指曰：「殿南有五色豪光起於井中。」堅喚軍士點起火把，下井打撈。撈 起一婦人屍首，雖然日久，其屍不爛，宮樣裝束，項下帶一錦囊。取開看時，內有硃紅 小匣，用金鎖鎖著。啟視之，乃一玉璽：方圓四寸。上鑴五龍交紐；傍缺一角，以黃金</p></div> </div>