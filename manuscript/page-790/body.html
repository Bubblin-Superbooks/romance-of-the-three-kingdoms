<div class="leaf "><div class="inner justify"><p>次日，吳國太，喬國老先在甘露寺方丈坐定。孫權引一班謀士，隨後都到，卻教呂 範來館驛中請玄德。玄德內披細鎧，外穿錦袍，從人背劍緊隨，上馬投甘露寺來。趙雲 全裝貫帶，引五百軍隨行。來到寺前下馬，先見孫權。權觀玄德儀表非凡，心中有畏懼 之意。</p><p>二人敘禮畢，遂入方丈見國太。國太見了玄德，大喜，謂喬國老曰：「真吾婿也！ 」國老曰：「玄德有龍鳳之姿，天日之表；更兼仁德布於天下；國太得此佳婿，真可慶 也。」玄德拜謝，共宴於方丈之中。</p><p class=" stretch-last-line ">少刻，子龍帶劍而入，立於玄德之側。國太問曰：「此是何人？」玄德答曰：「常 山趙子龍也。」國太曰：「莫非當陽長阪抱阿斗者乎？」玄德曰：「然。」國太曰：「 真將軍也！」遂賜以酒。趙雲謂玄德曰：「卻纔某於廊下巡視，見房內有刀斧手埋伏，</p></div> </div>