<div class="leaf "><div class="inner justify"><p>維大驚，即傳令拔寨。是夜兵至疆川口，前面一軍擺開，為首魏將，乃是金城太守 楊欣。維大怒，縱馬交鋒：只一合，楊欣敗走，維拈弓射之；連射三箭皆不中。維轉怒 ，自折其弓，挺鎗趕來，戰馬前失；姜維跌在地上，楊欣拍回馬來殺姜維。維躍起身， 一槍刺去，正中楊欣馬腦。背後魏兵驟至，救欣去了。</p><p>維騎上戰馬欲待追時，忽報後面鄧艾兵到。維首尾不能相顧，遂收兵要奪漢中。哨 馬報說：「雍州刺史諸葛緒已斷了歸路。」維據山險下寨。魏兵屯於陰平橋頭。維進退 無路，長歎曰：「天喪我也！」副將甯隨曰：「魏兵雖斷陰平橋，雍州必然兵少，將軍 若從孔函谷，逕取雍州，諸葛緒必撤陰平之兵救雍州，將軍卻引兵奔劍閣守之，則漢中 可復矣。」</p><p class=" stretch-last-line ">維從之，即發兵入孔函谷，詐取雍州。細作報知諸葛緒。緒大驚曰：「雍州是吾合</p></div> </div>