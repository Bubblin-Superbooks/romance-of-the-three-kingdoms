<div class="leaf "><div class="inner justify"><p class="no-indent  ">也。」玄德曰：「有一人血氣方剛，江東領袖──孫伯苻乃英雄也。」操曰：「孫策藉 父之名，非英雄也。」玄德曰：「益州劉季玉，可為英雄乎？」操曰：「劉璋雖係宗室 ，乃守戶之犬耳，何足為英雄！」玄德曰：「如張繡、張魯、韓遂等輩皆何如？」操鼓 掌大笑曰：「此等碌碌小人，何足挂齒！」玄德曰：「舍此之外，備實不知。」操曰： 「夫英雄者，胸懷大志，腹有良謀；有包藏宇宙之機，吞吐天地之志者也。」玄德曰： 「誰能當之？」操以手指玄德，後自指曰：「今天下英雄，惟使君與操耳。」</p><p>玄德聞言，吃了一驚，手中所執匙箸，不覺落於地下。時正值天雨將至，雷聲大作 。玄德乃從容俯首拾箸曰：「一震之威，乃至於此。」操笑曰：「丈夫亦畏雷乎？」玄 德曰：「聖人迅雷風烈必變，安得不畏？」將聞言失箸緣故，輕輕掩飾過了。操遂不疑 玄德。後人有詩讚曰：</p></div> </div>