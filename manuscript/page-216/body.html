<div class="leaf "><div class="inner justify"><p>卻說曹豹見張飛只十數護從，又欺他醉，遂引百十人趕來。飛見豹，大怒，拍馬來 迎。戰了三合，曹豹敗走，飛趕到河邊，一鎗正刺中曹豹後心，連人帶馬，死於河中。 飛於城外招呼士卒，出城者盡隨飛投淮南而去。呂布入城安撫居民，令軍士一百人守把 玄德宅門，諸人不許擅入。</p><p>卻說張飛引數十騎，直到盱眙見玄德，具說曹豹與呂布裏應外合，夜襲徐州。眾皆 失色。玄德歎曰：「得何足喜，失何足憂！」關公曰：「嫂嫂安在？」飛曰：「皆陷於 城中矣。」玄德默然無語。關公頓足埋怨曰：「你當初要守城時，說甚來？兄長吩咐你 甚來？今日城池又失了，嫂嫂又陷了，如何是好！」張飛聞言，惶恐無地，掣劍欲自刎 。正是：</p><p>舉杯暢飲情何放？拔劍捐生悔已遲！不知性命如何，且聽下文分解。</p><p>第十五回：太史慈酣鬥小霸王，孫伯符大戰嚴白虎</p></div> </div>