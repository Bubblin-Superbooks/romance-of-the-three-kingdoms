<div class="leaf "><div class="inner justify"><p class="no-indent  ">失色。玄德歎曰：「得何足喜，失何足憂！」關公曰：「嫂嫂安在？」飛曰：「皆陷於 城中矣。」玄德默然無語。關公頓足埋怨曰：「你當初要守城時，說甚來？兄長吩咐你 甚來？今日城池又失了，嫂嫂又陷了，如何是好！」張飛聞言，惶恐無地，掣劍欲自刎 。正是：</p><p>舉杯暢飲情何放？拔劍捐生悔已遲！不知性命如何，且聽下文分解。</p><p>第十五回：太史慈酣鬥小霸王，孫伯符大戰嚴白虎</p><p>卻說張飛拔劍要自刎，玄德向前抱住，奪劍擲地曰：「古人云：『兄弟如手足，妻 子如衣服。衣服破，尚可縫；手足斷，安可續？』吾三人桃園結義，不求同生，但願同 死。今雖失了城池家小，安忍教兄弟中道而亡？況城池本非吾有；家眷雖被陷，呂布必 不謀害，尚可設計救之。賢弟一時之誤，何至遽欲捐生耶！」說罷大哭。關、張俱感泣 。</p></div> </div>