<div class="leaf "><div class="inner justify"><p>且說曹仁在南郡，分付曹洪守彝陵，以為犄角之勢。人報：「吳兵已渡漢江。」仁 曰：「堅守勿戰為上。」驍騎牛金奮然進曰：「兵臨城下而不出戰，是怯也。況吾兵新 敗，正當重振銳氣。某願借精兵五百，決一死戰。」</p><p>仁從之，令牛金引五百軍出戰。丁奉縱馬來迎。約戰四五合，奉詐敗，牛金引軍追 趕入陣。奉指揮眾軍一裏圍牛金於陣中。金左右衝突，不能得出。曹仁在城上望見牛金 困在垓心，遂披甲上馬，引麾下壯士數百騎出城，奮力揮刀。殺入吳陣。徐盛迎戰，不 能抵當。曹仁殺到垓心，救出牛金，回顧尚有數十騎在陣，不能得出，遂復翻身殺入， 救出重圍。正遇蔣欽攔路，曹仁與牛金奮力衝散。仁弟曹純，亦引兵接應。混殺一陣， 吳軍敗走，曹仁得勝而回。</p><p>蔣欽兵敗，回見周瑜，瑜怒欲斬之，眾將告免。</p><p class=" stretch-last-line ">瑜即點兵，要親與曹仁決戰。甘寧曰：「都督未可造次。今曹仁令曹洪據守彝陵，</p></div> </div>