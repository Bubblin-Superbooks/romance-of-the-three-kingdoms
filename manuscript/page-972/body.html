<div class="leaf "><div class="inner justify"><p>瑾滿面羞慚，急辭下船，再往西州見孔明，孔明已自出巡去了。瑾只再見玄德，哭 告雲長欲殺之事。玄德曰：「吾弟性急，極難與言。子諭可暫回，容吾取了東川，漢中 諸郡，調雲長往守之，那時方得交付荊州。」瑾不得已，只得回東吳見孫權，具言前事 。孫權大怒曰：「子瑜此去，反覆奔走，莫非皆是諸葛亮之計？」瑾曰：「非也；吾弟 亦哭告玄德，方許將三郡先還，又無奈雲長恃頑不肯。」孫權曰；「既劉備有先還三郡 之言，便可差官前去長沙，零陵，桂楊三郡赴任，且看如何。」瑾曰：「主公所言極是 。」</p><p>權乃令瑾取回老小，一面差官往三郡赴任。不一日，三郡差去官吏，盡被逐回，告 孫權曰：「關雲長不肯相容，連夜趕逐回東吳，遲後者便要殺。」孫權大怒，差人召魯 肅責之曰：「子敬昔為劉備作保，借吾荊州；今劉備已得西州，不肯歸還，子敬豈得坐 視？」肅曰：「肅已思得一計，正欲告主公。」</p></div> </div>