<div class="leaf "><div class="inner justify"><p>益州既定，玄德欲將成都有名田宅，分賜諸官。趙雲諫曰：「益州人民，屢遭兵火 ，田宅皆空；今當歸還百姓，令安居復業，民心方定；不宜奪之為私賞也。」</p><p>玄德大喜，從其言，使諸葛軍師定擬治國條例。刑法頗重。法正曰；「昔高袓約法 三章，黎民皆感其德。願軍師寬刑省法，以慰民望。」孔明曰：「君知其一，未知其二 。秦用法暴虐，萬民皆怨，故高袓以寬仁得之。今劉璋闇弱，德政不舉，威刑不肅；君 臣之道，漸以陵替。寵之以位，位極則殘；順之以恩，恩竭則慢。所以致弊，實由於此 。吾今威之以法，法行則知恩；限之以爵，爵加則知榮。恩榮並濟，上下有節。為治之 道，於斯著矣。」</p><p class=" stretch-last-line ">法正拜服。自此軍民安靖。四十一州地面，分兵鎮撫，並皆平定。法正為蜀郡太守 ，凡平日一餐之德，睚★（左目右此）之怨，無不報復。或告孔明曰；「孝直太橫，宜</p></div> </div>