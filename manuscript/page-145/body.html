<div class="leaf "><div class="inner justify"><p class="no-indent  ">上馬，運使如飛。」操即令韋試之。韋挾戟驟馬，往來馳騁。忽見帳下大旗為風所吹， 岌岌欲倒，眾軍士挾持不定；韋下馬喝退眾軍，一手執定旗桿，立於風中，巍然不動。 操曰：「此古之惡來也！」遂命為帳前都尉，解身上錦襖，及駿馬雕鞍賜之。自是曹操 部下文有謀臣，武有猛將，威鎮山東。乃遣泰山太守應劭，往瑯琊郡迎父曹嵩。</p><p>嵩自陳留避難，隱居瑯琊；當日接了書信，便與弟曹德及一家老小四十餘人，帶從 者百餘人，車百餘輛，逕望兗州而來。道經徐州，太守陶謙，字恭祖，為人溫厚純篤， 向欲結納曹操，正無其由；知操父經過，遂出境迎接，再拜致敬，大設筵宴，款待兩日 。曹嵩要行，陶謙親送出郭，特差都尉張闓，將部兵五百護送。</p><p class=" stretch-last-line ">曹嵩率家小行到華、費間，時夏末秋初，大雨驟至，只得投一古寺歇宿。寺僧接入</p></div> </div>