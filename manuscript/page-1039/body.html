<div class="leaf "><div class="inner justify"><p>卻說張郃退守瓦口關，三萬軍已折了二萬，遣人問曹洪求救。洪大怒曰：「汝不聽 吾言，強要進兵，失了緊要隘口，卻又來求救！」遂不肯發兵，使人催督張郃出戰。郃 心慌，只得定計，分兩軍去關口前山僻埋伏；分付曰：「我詐敗，張飛必然趕來，汝等 就截其歸路。」</p><p>當日張郃引軍前進，正遇雷同。戰不數合，張郃敗走，雷同趕來。兩軍齊出，截斷 回路。張郃復回，刺雷同於馬下。敗軍回報張飛。飛自來與張郃挑戰，郃又詐敗，張飛 不趕。郃又回戰，不數回，又敗走。張飛知是計，收軍回寨，與魏延商議曰：「張郃用 埋伏計，殺了雷同，又要賺吾，何不將計就計﹖」延問曰：「如何﹖」飛曰：「我明日 先引一軍前往，汝卻引精兵於後。待伏兵出，汝可分兵擊之。用車十餘乘，各藏柴草， 寨住小路，放火燒之。吾乘勢擒張郃，與雷同報讎。」</p></div> </div>