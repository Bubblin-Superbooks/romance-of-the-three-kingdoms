<div class="leaf "><div class="inner justify"><p>原來黃忠連日哨探，已知路徑。嚴顏曰：「此去有山名天蕩山。山中乃曹操屯糧積 草之地。若取得那個去處，斷其糧草，漢中可得也。」忠曰：「將軍之言，正合吾意。 可與吾如此如此。」嚴顏依計，自領一枝軍去了。</p><p>卻說黃忠聽知夏侯尚，韓浩來，遂引軍馬出營。韓浩在陣前，大罵黃忠：「無義老 賊！」拍馬挺槍，來取黃忠。夏侯尚便出夾攻。黃忠力戰二將，各鬥十餘合，黃忠敗走 。二將趕二十餘里，奪了黃忠營寨。忠又草創一營。次日，夏侯尚，韓浩趕來，忠又出 陣，戰數合，又敗走，二將又趕二十里，奪了黃忠營寨，喚張郃守後寨。郃來前寨諫曰 ：「黃忠連退二日，於中必有詭計。」夏侯尚叱張郃曰：「你如此膽怯，可知屢次戰敗 ！今再休多言，看吾二人建功！」</p><p class=" stretch-last-line ">張郃羞赧而退。次日，二將又戰，黃忠又敗退二十餘里；二將迤邐趕上。次日，二</p></div> </div>