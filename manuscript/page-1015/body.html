<div class="leaf "><div class="inner justify"><p>曹操染病，服藥無愈。適太史丞許芝，自許昌來見操。操令芝卜易。芝曰：「大王 曾聞神卜管輅否﹖」操曰：「頗閒其名，未知其術。汝可詳言之。」</p><p>芝曰：「管輅字公明，平原人也。容貌粗醜，好酒觫狂。其父曾為瑯琊郡丘長。輅 自幼便喜仰視星辰，夜不思寐。父母不能禁止。常云：『家雞野鵠，尚自知時，何況為 人在世乎﹖』與鄰兒共戲，輒畫地為天文，分布日月星辰。及稍長，即深明周易，仰觀 風角，數學通神，兼善相術。」</p><p class=" stretch-last-line ">「瑯琊太守單子春聞其名，召輅相見。時有坐客百餘人，皆能言之士。輅謂子春曰 ：『輅年少膽氣未堅，先請美酒三升，飲而後言。』子春奇之，遂與酒三升。飲畢，輅 問子春：『今欲與輅為對者，若府君四座之士耶﹖』子春曰：『吾自與卿旗鼓相當。』 於是與輅講論易理。輅亹亹而談，言言精奧。子春反覆辨難，輅對答如流，從曉至暮，</p></div> </div>