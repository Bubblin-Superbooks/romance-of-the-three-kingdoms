<div class="leaf "><div class="inner justify"><p class="no-indent  ">無主；若復有渭橋之敗，冀城之失，何面目見天下之人乎？」超頓首謝曰：「公言極善 ；但超無路可行。」恢曰：「公既聽吾言，帳外何故伏刀斧手？」</p><p>超大慚，盡叱退。恢曰：「劉皇叔禮賢下士，吾知其必成，故捨劉璋而歸之，公之 尊人，昔年曾與皇叔約共討賊，公何不棄暗投明，以圖上報父讎，下立功名乎？」馬超 大喜，即喚楊柏入，一劍斬之，將首級共恢一同上關來降玄德。玄德親自接入，待上賓 之禮，超頓首謝曰：「今遇明主，如撥雲霧而見青天！」</p><p class=" stretch-last-line ">時孫乾已回。玄德復命霍峻，孟達守關，便撤兵來取成都。趙雲，黃忠接入綿竹。 人報「蜀將劉晙，馬漢引軍到。」趙雲曰：「某願往擒此二人！」言訖，上馬引軍出。 玄德在城上款待馬超吃酒。未曾安席，子龍已斬二人之頭，獻於筵前。馬超亦驚，倍加</p></div> </div>