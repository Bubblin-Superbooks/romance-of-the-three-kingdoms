<div class="leaf "><div class="inner justify"><p class="no-indent  ">野匹夫！」張飛大怒。兩馬齊出，二槍並舉。約戰百餘合，不分勝負。玄德觀之，歎曰 ：「真虎將也！」恐張飛有失，急鳴金收軍。兩將各回。</p><p>張飛回到陣中，略歇馬片時，不用頭盔，只裹包巾上馬，又出陣前搦馬超廝殺。超 又出，兩個再戰。玄德恐張飛有失，自披挂下關，直至陣前；看張飛與馬超又鬥百餘合 ，兩個精神倍加，玄德教鳴金收軍。二將分開，各回本陣。是日天色已晚。玄德謂張飛 曰：「馬超英勇，不可輕敵。且退上關。來日再戰。」張飛殺得性起，那裏肯休；大叫 曰：「誓死不回！」玄德曰：「今日天晚，不可戰矣。」飛曰：「可多點火把，安排夜 戰！」馬超亦換了馬，再出陣前，大叫曰﹕「張飛！敢夜戰麼？」張飛性起，向玄德換 了坐下馬，搶出陣來，叫曰：「我捉你不得，誓不上關！」超曰：「我勝你不得，誓不 回寨！」</p><p class=" stretch-last-line ">兩軍吶喊，點起千百火把，照耀如白日。兩將又向陣前鏖戰。到二十餘合，馬超撥</p></div> </div>