<div class="leaf "><div class="inner justify"><p class="no-indent  ">步騭奏曰：「蜀主所恨者：乃呂蒙、潘璋、馬忠、糜芳、傅士仁也。今此數人皆亡，獨 有范疆、張達二人，現在東吳。何不擒此二人，并張飛首級，遣使送還，交與荊州，送 歸夫人，上表求和，再會前情，共圖滅魏，則蜀兵自退矣。」權從其言，遂具沈香木匣 ，盛貯飛首，綁縛范疆、張達，囚於檻車之內，令程秉為使，齎國書，望猇亭而來。</p><p>卻說先主欲發兵前進。忽近臣奏曰：「東吳遣使送張車騎之首，并囚范疆、張達二 賊至。」先主兩手加額曰：「此天之所賜，亦由三弟之靈也！」即令張苞設飛靈位。先 主見張飛首級在匣中面不改色，放聲大哭。張苞自仗利刀，將范疆、張達萬剮凌遲，祭 父之靈。</p><p class=" stretch-last-line ">祭畢，先主怒氣不息，定要滅吳。馬良奏曰：「讎人盡戮，其恨可雪矣。吳大夫程 秉到，此欲還荊州，送回夫人，永結盟好，共圖滅魏，伏侯聖旨。」先主怒曰：「朕切</p></div> </div>