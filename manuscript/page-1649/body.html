<div class="leaf "><div class="inner justify"><p class="no-indent  ">人蒙大將軍赦罪賜爵，汝等何不早降！」城內人聞言，皆計議曰：「文鴦乃司馬氏讎人 ，尚且重用，何況我等乎？」於是皆欲投降。諸葛誕聞之大怒，日夜自來尋城，以殺為 威。鐘會知城中人心已變，乃入帳告昭曰：「可乘此時攻城矣。」</p><p>昭大喜，遂激三軍四面雲集，一齊攻打。守將曾宣獻了北門，放魏兵入城。誕知魏 兵已入，慌引★（磨字下石改毛）數百人，自城中小路突出，至吊橋邊，正撞著胡遵， 手起刀落，斬誕於馬下，數百人皆被縛。王基引兵殺到西門，正遇吳將于詮。基大喝曰 ：「何不早降！」詮大怒曰：「受命而出，為人救難，既不能救，又降他人，義所不為 也！」乃擲盔於地，大呼曰：「人生在世，得死於戰場者，幸耳！」急揮刀死戰三十餘 合，人困馬乏，為亂軍所殺。後人有詩讚曰：</p><p>司馬當年圍壽春，降兵無數拜車塵。東吳雖有英雄士，誰及于詮肯殺身？</p></div> </div>