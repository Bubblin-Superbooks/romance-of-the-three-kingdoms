<div class="leaf "><div class="inner justify"><p class="no-indent  ">火煙布合山口，一軍擺開。為首乃燕人張翼德，橫矛立馬，大叫：「操賊走那裏去！」 諸軍眾將見了張飛，盡皆膽寒。許褚騎無鞍馬來戰張飛。張遼，徐晃二將，縱馬也來夾 攻。兩邊軍馬混戰做一團。操先撥馬走脫，諸將各自脫身。張飛從後趕來。操迤邐奔逃 ，追兵漸遠，回顧眾將多已帶傷。</p><p class=" stretch-last-line ">正行間，軍士稟曰：「前面有兩條路，請問丞相從那條路去？」操問：「那條路近 ？」軍士曰：「大路稍平，卻遠五十餘里；小路投華容道，卻近五十餘里。只是地窄路 險，坑坎難行。」操令人上山觀望，回報：「小路山邊有數處煙起。大路並無動靜。」 操教前軍便走華容道小路。諸將曰：「烽煙起處，必有軍馬，何故反走這條路？」操曰 ：「豈不聞兵書有云：『虛則實之，實則虛之。』諸葛亮多謀，故使人於山僻燒煙，使 我軍不敢從這條山路走，他卻伏兵於大路等著。吾料已定，偏不教中他計！」諸將皆曰</p></div> </div>