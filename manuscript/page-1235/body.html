<div class="leaf "><div class="inner justify"><p class="no-indent  ">引大軍，遮天蓋地，往西追趕。先主令軍士盡脫袍鎧，塞道而焚，以斷後軍，正奔走 間，喊聲大震，吳將朱然引一軍從江岸邊殺來，截住去路。先主叫曰：「朕死於此矣！ 」關興、張苞縱馬衝突，被亂箭射回，各帶重傷，不能殺出。背後喊聲又起：陸遜引大 軍從山谷中殺來。</p><p>先主正慌急之間－此時天色已微明－只見前面喊聲震天，朱然軍紛紛落澗，滾滾投 巖，一彪軍殺入，前來救駕。先主大喜；視之，乃常山趙子龍也。時趙雲在川中江州， 聞吳、蜀交兵，遂引軍出；忽見東南一帶火光沖天，雲心驚，遠遠探視：不想先主被困 ，雲奮勇衝殺而來。陸遜聞是趙雲，忽令軍退。</p><p class=" stretch-last-line ">雲正殺之間，忽遇朱然，便與交鋒；不一合，一鎗刺朱然於馬下，殺散吳兵，救出 先主，望白帝城而走。先主曰：「朕雖得脫，諸將士將奈何？」雲曰：「敵軍在後，不</p></div> </div>