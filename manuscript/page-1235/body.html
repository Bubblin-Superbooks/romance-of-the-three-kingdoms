<div class="leaf "><div class="inner justify"><p>丕曰：「朕意已決，卿勿復言。」遂引御林軍親往接應三路兵馬。早有哨馬報說東 吳已有準備：令呂範引兵拒住曹休，諸葛瑾引兵在南郡拒住曹真，朱桓引兵當住濡須以 拒曹仁。劉曄曰：「既有準備，去恐無益。」丕不從，引兵而去。</p><p>卻說吳將朱桓，年方二十七歲，極有膽略，孫權甚愛之；時督軍於濡須，聞曹仁引 大軍去取羨溪，桓遂盡撥軍守把羨溪去了，止留五千騎守城。忽報曹仁令大將常雕同諸 葛虔、王雙，引五萬精兵飛奔濡須城來。眾軍皆有懼色。</p><p>桓按劍而言曰：「勝負在將，不在兵之多寡。兵法云；『客兵倍而主兵半者，主兵 尚能勝於客兵。』今曹仁千里跋涉，人馬疲困。吾與汝等，共據高城，南臨大江，北背 山險，以逸待勞，以主制客：以主制客；此乃百戰百勝之勢。雖曹丕自來，尚不足憂， 況仁等耶？」於是傳令，教眾軍偃旗息鼓，只作無人守把之狀。</p></div> </div>