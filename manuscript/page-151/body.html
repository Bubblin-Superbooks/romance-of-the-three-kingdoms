<div class="leaf "><div class="inner justify"><p>少頃，太中大夫陳煒至。膺指融曰：「此奇童也。」煒曰：「小時聰明，大時未必 聰明。」融即應聲曰：「如君所言，幼時必聰明者。」煒等皆笑曰：「此子長成，必當 代之偉器也。」自此得名。後為中郎將，累遷北海太守。極好賓客，常曰：「座上客常 滿，樽中酒不空：吾之願也。」在北海六年，甚得民心。</p><p class=" stretch-last-line ">當日正與客坐，人報徐州糜竺至。融請入見，問其來意，竺出陶謙書，言：「曹操 攻圍甚急，望明公垂救。」融曰：「吾與陶恭祖交厚，子仲又親到此，如何不去。只是 曹孟德與我無讎，當先遣人送書解和。如其不從，然後起兵。」竺曰：「曹操倚仗兵威 ，決不肯和。」融教一面點兵，一面差人送書。正商議間，忽報黃巾賊黨管亥部領群寇 數萬殺奔前來。孔融大驚，急點本部人馬，出城與賊迎戰。管亥出馬曰：「吾知北海糧 廣，可借一萬石，即便退兵；不然，打破城池老幼不留！」孔融叱曰：「吾乃大漢之臣</p></div> </div>