<div class="leaf "><div class="inner justify"><p class="no-indent  ">，棄了此役，醫治天下病人，以傳先生之德。」佗即修書付吳押獄。吳押獄直至金城， 問佗之妻取了青囊書，回至獄中，付與華佗。檢看畢，佗即將書贈與吳押獄。吳押獄持 回家中藏之。</p><p>旬日之後，華佗竟死於獄中。吳押獄買棺殯殮訖，脫了差役回家，欲取青囊書看習 ，只見其妻正將書在那裏焚燒。吳押獄大驚，連忙搶奪，全卷已被燒毀，只剩得一兩葉 。吳押獄怒罵其妻。妻曰：「縱然學得與華佗一般神妙，只落得死於牢中，要他何用？ 」吳押獄嗟歎而止。因此青囊書不曾傳於世，所傳者止閹雞豬等小法，乃燒剩一兩頁中 所載也，後人有詩曰：</p><p>華佗仙術比長桑，神識如窺垣一方。惆悵人亡書亦絕，後人無復見青囊！</p><p class=" stretch-last-line ">卻說曹操自殺華佗之後，病勢愈重，又憂吳、蜀之事。正慮間，近臣忽奏東吳遣使
上書。操取書拆視之。略曰：
</p></div> </div>