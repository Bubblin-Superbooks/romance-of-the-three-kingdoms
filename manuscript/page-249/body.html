<div class="leaf "><div class="inner justify"><p class="no-indent  ">併力誅之。」玄德稱謝。操設宴相待，至晚送出。荀彧入見曰：「劉備英雄也，今不早 圖，後必為患。」</p><p>操不答。彧出，郭嘉入。操曰：「荀彧勸我殺玄德，當如何？」嘉曰：「不可。主 公興義兵，為百姓除暴，惟仗信義以招俊傑，猶懼其不來也；今玄德素有英雄之名，以 困窮而來投，若殺之，是害賢也。天下智謀之士，聞而自疑，將裹足不前，主公與誰定 天下乎？夫除一人之患，以阻四海之望，安危之機，不可不察。」</p><p>操大喜曰：「君言正合吾心。」次日，即表薦劉備領豫州牧。程昱諫曰：「劉備終 不為人之下，不如早圖之。」操曰：「方今正用英雄之時，不可殺一人而失天下之心， 此郭奉孝與吾有同見也。」遂不聽昱言，以兵三千，糧萬斛，送與玄德，使往豫州到任 ，進兵屯小沛，招集原散之兵，攻呂布。玄德至豫州，令人約會曹操。</p></div> </div>