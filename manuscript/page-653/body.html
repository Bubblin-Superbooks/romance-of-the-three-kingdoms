<div class="leaf "><div class="inner justify"><p class="no-indent  ">曰小喬，有沈魚落雁之容，閉月羞花之貌。操曾發誓曰：『吾一願掃平四海，以成帝業 ；一願得江東二喬，置之銅雀臺，以樂晚年，雖死無恨矣。』今雖引百萬之眾，虎視江 南，其實為此二女也。將軍何不去尋喬公，以千金買此二女，差人送與曹操。操得二女 ，稱心滿意，必班師矣。此范蠡獻西施之計，何不速為之？」</p><p>瑜曰：「操欲得二喬，有何證驗？」孔明曰：「曹操幼子曹植，字子建，下筆成文 。操嘗命作一賦，名曰銅雀臺賦。賦中之意，單道他家合為天子，誓取二喬。」瑜曰： 「此賦公能記否？」孔明曰：「吾愛其文華美，嘗竊記之。」瑜曰：「試請一誦。」孔 明即時誦銅雀臺賦云：</p><p class=" stretch-last-line ">從明后以嬉游兮，登層臺以娛情。見太府之廣開兮，觀聖德之所營。建高門之嵯峨 兮，浮雙闕乎太清。立中天之華觀兮，連飛閣乎西城。臨漳水之長流兮，望園果之滋榮</p></div> </div>