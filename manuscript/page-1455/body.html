<div class="leaf "><div class="inner justify"><p class="no-indent  ">兵。」多官皆應曰：「子布之言是也。」遂選定夏四月丙寅日，築臺於武昌南郊。是日 群臣請權登壇即皇帝位，改黃武八年為黃龍元年。</p><p>諡父孫堅為武烈皇帝。母吳氏為武烈皇后。兄孫策為長沙桓王。立子孫登為皇太子 。命諸葛瑾長子諸葛恪為太子左輔，張昭次子張休為太子右弼。</p><p>恪字元遜，身長七尺，極聰明，善應對。權甚愛之。年六歲時，值東吳緣筵會，恪 隨父在座。權見諸葛謹面長，乃令人牽一驢來，用粉筆書其面曰：諸葛子瑜。眾皆大笑 。恪趨至前，取粉筆書二字於其下曰：「諸葛子謹之驢。」滿座之人，無不驚訝。權大 喜，遂將驢賜之。</p><p class=" stretch-last-line ">又一日大晏官僚，權命恪把盞。巡至張昭面前，昭不飲曰：「此非養老之禮也。」 權謂恪曰：「汝能強子布飲乎？」恪領命，乃謂昭曰：「昔姜尚父年九十，秉旄仗鉞，</p></div> </div>