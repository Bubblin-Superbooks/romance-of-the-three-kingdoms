<div class="leaf "><div class="inner justify"><p class="no-indent  ">分，來到大路，兩軍相遇，合兵一處，卻從蜀兵背後殺來。行不到三十里，前軍不行。 張、戴二人自縱馬視之，只見數百輛草車，橫截去路。郃曰：「此必有準備。可急取路 而回。」</p><p>纏傳令退兵，只見滿山火光齊明，鼓聲大震，伏兵四下皆出，把二人圍住。孔明在 祁山上大叫曰：「戴陵、張郃可聽吾言。司馬懿料吾往武都、陰平撫民，不在營中，故 令汝二人來劫吾寨，卻中吾之計也。汝二人乃無名下將，吾不殺害，下馬早降！」郃大 怒，指孔明而罵曰：「汝乃山野村夫，侵吾大國境界，如何敢發此言！吾若捉住汝時， 碎屍萬段！」</p><p class=" stretch-last-line ">言訖，縱馬挺鎗，殺上山來。山上矢石如雨。郃不能上山，乃拍馬舞槍，衝出重圍 ，無人敢當。蜀兵困戴陵在垓心。郃殺出，不見戴陵，即奮勇翻身又殺入重圍，救出戴 陵而回。孔明在山上，見郃在萬軍之中，往來衝突。英勇倍加，乃謂左右曰：「吾當聞</p></div> </div>