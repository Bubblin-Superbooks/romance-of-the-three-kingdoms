<div class="leaf "><div class="inner justify"><p>聞呂布已死，張遼已降，遂亦引本部軍投降。操厚賞之。臧霸又招安孫觀，吳敦， 尹禮，來降；獨昌豨未肯歸順。操封臧霸為瑯琊相。孫觀等亦各加官，令守青、徐沿海 地面。將呂布妻女載回許都。大犒三軍，拔寨班師。路過徐州，百姓焚香遮道，請留劉 使君為牧。操曰：「劉使君功大，且待面君封爵，回來未遲。」百姓叩謝。操喚車騎將 軍車冑權領徐州。操軍回許昌，封賞出征人員，留玄德在相府左近宅院歇定。</p><p>次日，獻帝設朝，操表奏玄德軍功，引玄德見帝。玄德具朝服拜於丹墀。帝宣上殿 問曰：「卿祖何人？」玄德奏曰：「臣乃中山靖王之後，孝景皇帝閣下玄孫，劉雄之孫 ，劉弘之子也。」帝教取宗族世譜檢看，令宗正卿宣讀曰：</p><p class=" stretch-last-line ">孝景皇帝生十四子。第七子乃中山靖王劉勝。勝生陸城亭侯劉貞。貞生沛侯劉昂。 昂生漳侯劉祿。祿生沂水侯劉戀。戀生欽陽侯劉英。英生安國侯劉建。建生廣陵侯劉哀</p></div> </div>