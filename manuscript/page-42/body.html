<div class="leaf "><div class="inner justify"><p class="no-indent  ">相府，骨肉虀粉矣。望娘娘宣大將軍入宮諭止之。如其不從，臣等只就娘娘前請死。」</p><p>太后乃降詔宣進。進得詔便行。主簿陳琳諫曰：「太后此詔，必是十常侍之謀，切 不可去。去必有禍。」進曰：「太后詔我，有何禍事？」袁紹曰：「今謀已泄，事已露 ，將軍尚欲入宮耶？」曹操曰：「先召十常侍出，然後可入。」進笑曰：「此小兒之見 也。吾掌天下之權，十常侍敢待如何？」紹曰：「公必欲去，我等引甲士護從，以防不 測。」</p><p class=" stretch-last-line ">於是袁紹、曹操各選精兵五百，命袁紹之弟袁術領之。袁術全身披掛，引兵布列青 瑣門外。紹與操帶劍護送何進至長樂宮前。黃門傳懿旨云：「太后特宣大將軍，餘人不 許輒入。」將袁紹、曹操等都阻住宮門外。何進昂然直入。至嘉德殿門，張讓、段珪迎 出，左右圍住，進大驚。讓厲聲責進曰：「董后何罪，妄以酖死？國母喪葬，託疾不出</p></div> </div>