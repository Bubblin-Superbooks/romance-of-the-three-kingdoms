<div class="leaf "><div class="inner justify"><p>劉表既死，蔡夫人與蔡瑁、張允，商議假寫遺囑，令次子劉琮為荊州之主，然後舉 哀報喪。時劉琮年方十四歲，頗聰明，乃聚眾言曰：「吾父棄世，吾兄現在江夏，更有 叔父玄德在新野。汝等立我為主，倘兄與叔父興兵問罪，如何解釋？」</p><p>眾官未及對，幕官李珪答曰：「公子之言甚善。今可急發哀書至江夏，請大公子為 荊州之主；就命玄德一同理事。北可以敵曹操，南可以拒孫權，此萬全之策也。」蔡瑁 叱曰：「汝何人，敢亂言以逆主公遺命！」李珪大罵曰：「汝內外朋謀，假稱遺命，廢 長立幼，眼見荊襄九郡，送於蔡氏之手！故主有靈，必當殛汝！」</p><p class=" stretch-last-line ">蔡瑁大怒，喝令左右推出斬之，李珪至死大罵不絕。於是蔡瑁遂立劉琮為主。蔡氏 宗族，分領荊州之兵；命治中鄧義、別駕劉先守荊州。蔡夫人自與劉琮前赴襄陽駐紮，</p></div> </div>