<div class="leaf "><div class="inner justify"><p class="no-indent  ">員赴宴。員入府來，至堂中，亦被孫、傳二將所殺。一面使人誅戮二賊家小，及其餘黨 。徐氏遂重穿孝服，將媯覽、戴員首級，祭於孫翊靈前。不一日，孫權自領軍馬至丹陽 ，見徐氏已殺媯、戴二賊，乃封孫高、傅嬰為牙門將，令守丹陽，取徐氏歸家養老。江 東人無不稱徐氏之德。後人有詩讚曰：</p><p>才節雙全世所無，姦回一旦受摧鋤。庸臣從賊忠臣死，不及東吳女丈夫。</p><p class=" stretch-last-line ">且說東吳各處山賊，盡皆平復。大江之中，有戰船七千餘隻。孫權拜周瑜為大都督 ，總統江東水陸軍馬。建安十二年，冬十月，權母吳太夫人病危，召周瑜、張昭二人至 ，謂曰：「吾本吳人，幼亡父母，與弟吳景徙居越中。後嫁與孫氏，生四子。長子策生 時，吾夢月入懷。後生次子權，又夢日入懷。卜者云：『夢日月入懷者，其子必貴。』</p></div> </div>