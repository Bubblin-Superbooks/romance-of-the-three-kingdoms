<div class="leaf "><div class="inner justify"><p class="no-indent  ">能承業傳基。明公宜早圖之。若遲，則操先圖之矣。今宜先取黃祖。祖今年老昏邁，務 於貨利；侵刻吏民，人心皆怨；戰具不修，軍無法律。明公若往攻之，其勢必破。既破 祖軍，鼓行而西，據楚關而圖巴蜀，霸業可定也。」</p><p>孫權曰：「此金玉之論也！」遂命周瑜為大都督，總水陸軍兵；呂蒙為前部先鋒； 董襲與甘寧為副將；權自領大軍十萬，征討黃祖。細作探知，報至江夏。黃祖急聚眾商 議，令蘇飛為大將，陳就、鄧龍為先鋒，盡起江夏之兵迎敵。陳就、鄧龍各引一隊艨艟 截住沔口，艨艟上各設強弓硬弩千餘張，將大索繫定艨艟於水面上。東吳兵至，艨艟上 鼓響，弓弩齊發，兵不敢進，約退數里水面。甘寧謂董襲曰：「事已至此，不得不進。 」乃選小船百餘隻，每船用精兵五十人。──二十人撐船，三十人各披衣甲，手執鋼刀 ，──不避矢石，直至艨艟傍邊，砍斷大索，艨艟遂橫。</p></div> </div>