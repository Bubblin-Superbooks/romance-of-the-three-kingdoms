<div class="leaf "><div class="inner justify"><p class="no-indent  ">人來下戰書。權拆書觀畢，大怒曰：「張遼欺吾太甚！汝聞程普軍來，故意使人搦戰！ 來日吾不用新軍赴敵，看我大戰一場！」傳令當夜五更，三軍出寨，望合淝進發。辰時 左右，軍馬行至半途，曹兵己到，兩邊布成陣勢。孫權金盔金甲，披挂出馬；左宋謙、 右賈華，二將使方天畫戟，兩邊護衛。三通鼓罷，曹軍陣中，門旗兩開，三員將全裝貫 帶，立於陣前：中央張遼，左邊李典，右邊樂進。張遼縱馬當先，專搦孫權決戰。權綽 鎗欲自戰，陣門中一將挺鎗驟馬早出，乃太史慈也。張遼揮刀來迎，兩將戰有七八十合 ，不分勝負。曹陣上李典謂樂進曰：「對面金盔者，孫權也。若捉得孫權，足可與八十 三萬大軍報讎。」</p><p class=" stretch-last-line ">說猶未了，樂進一騎馬，一口刀，從刺斜裏逕取孫權，如一道電光，飛至面前，手 起刀落。宋謙、賈華，急將畫戟遮架，刀到處，兩枝戟齊斷，只將戟幹望馬頭上打。樂</p></div> </div>