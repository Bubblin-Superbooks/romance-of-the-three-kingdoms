<div class="leaf "><div class="inner justify"><p class="no-indent  ">之，恐傷和氣。」會曰：「吾奉天子明詔，晉公鈞命，特來伐蜀，便是鄧艾有罪，亦當 斬之。」眾皆力勸。會乃將諸葛緒用檻車載赴洛陽，任晉公發落；隨將緒所領之兵，收 在部下調遣。</p><p>有人報知鄧艾，艾大怒曰：「吾與汝官品一般，吾久鎮邊疆，於國多勞，汝安敢妄 自尊大耶！」子鄧忠勸曰：「『小不忍則亂大謀。』父親若與他不睦，必誤國家大事， 望且容忍之。」艾從其言，然畢竟心中懷怒，乃引十數騎來見鍾會。</p><p class=" stretch-last-line ">會聞艾至，便問左右：「艾引多少軍來？」左右答曰：「只有十數騎。」會乃令帳 上帳下列武士數百人。艾下馬入見。會接入帳禮畢。艾見軍容甚肅，心中不安，乃以言 挑之曰：「將軍得了漢中，乃朝廷大幸也，可定策早取劍閣。」會曰：「將軍之明見若 何？」艾再三推稱無能。會固問之。艾答曰：「以愚意度之，可引一軍從陰平小路出漢 中德陽亭，用奇兵逕取成都，姜維必撤兵來救，將軍乘虛就取劍閣，可獲全功。」會大</p></div> </div>