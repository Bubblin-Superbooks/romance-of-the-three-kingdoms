<div class="leaf "><div class="inner justify"><p class="no-indent  ">授相識。授見操，大呼曰：「授不降也！」操曰：「本初無謀，不用君言，君何尚執迷 耶？吾若早得足下，天下不足慮也。」因厚待之，留於軍中。授乃於營中盜馬，欲歸袁 氏。操怒，乃殺之。授至死神色不變。操歎曰：「吾誤殺忠義之士也！」命厚禮殯殮， 為建墳安葬於黃河渡口，題其墓曰：「忠烈沮君之墓」。後人有詩贊曰：</p><p>河北多名士，忠貞推沮君。凝眸知陣法，仰面識天文。至死心如鐵，臨危氣似雲。
曹公欽義烈，特與建孤墳。
 操下令攻。正是：勢弱只因多算勝，兵強卻為寡謀亡。未知勝負如何，且看下文分
解。
第三十一回：曹操倉亭破本初，玄德荊州依劉表</p><p class=" stretch-last-line ">卻說曹操乘袁紹之敗，整頓軍馬，迤邐追襲。袁紹幅巾單衣，引八百餘騎，奔至黎 陽北岸，大將蔣義渠出寨迎接。紹以前事訴與義渠，義渠乃招諭離散之眾。眾聞紹在，</p></div> </div>