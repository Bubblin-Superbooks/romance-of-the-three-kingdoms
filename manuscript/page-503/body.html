<div class="leaf "><div class="inner justify"><p>遂留郭嘉於易州養病，求鄉導官以引路。人薦袁紹舊將田疇深知此境，操召而問之 。疇曰：「此道夏秋間有水，淺不通車馬，深不載舟楫，最難行動；不如回軍，從盧龍 口越白檀之險，出空虛之地，前近柳城，掩其不備，冒頓可一戰而擒也。」</p><p>操從其言，封田疇為靖北將軍，作鄉導官，為前驅。張遼為次。操自押後，倍道輕 騎而進。田疇引張遼前至白狼山，正遇袁熙，袁尚會合冒頓等數萬騎前來。張遼飛報曹 操。操自勒馬登高望之，見冒頓兵無隊伍，參差不整。操謂張遼曰：「敵兵不整，便可 擊之。」乃以麾授遼。遼引許褚、于禁、徐晃分四路下山，奮力急攻。冒頓大亂。遼拍 馬斬冒頓於馬下，餘眾皆降。袁熙、袁尚引數千騎投遼東去了。</p><p class=" stretch-last-line ">操收軍入柳城，封田疇為柳亭侯，以守柳城。疇涕泣曰：「某負義逃竄之人耳，蒙</p></div> </div>