<div class="leaf "><div class="inner justify"><p class="no-indent  ">，必為後患。不如乘其未動，速往征之，遼東可得也。」操笑曰：「不煩諸公虎威，數 日之後，公孫康自送二袁之首至矣。」諸將皆不肯信。</p><p>卻說袁熙、袁尚引數千騎奔遼東。遼東太守公孫康，本襄平人，武威將軍公孫度之 子也。當日知袁熙、袁尚來投，遂聚本部屬官商議此事。公孫恭曰：「袁紹存日，常有 吞遼東之心；今袁熙、袁尚兵敗將亡，無處依棲，來此相投，是鳩奪鵲巢之意也。若容 納之，後必相圖。不如賺入城中殺之，獻頭與曹公，曹公必重待我。」康曰：「只怕曹 操引兵下遼東，又不如納二袁使為我助。」恭曰：「可使人探聽。如曹兵來攻，則留二 袁；如其不動，則殺二袁，送與曹公。」康從之，使人去探消息。</p><p>卻說袁熙、袁尚至遼東，二人密議曰：「遼東軍兵數萬，足可與曹操爭衡。今暫投 之，後當殺公孫康而奪其地，養成氣力而抗中原，可復河北也。」</p></div> </div>