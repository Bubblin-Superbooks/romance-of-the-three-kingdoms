<div class="leaf "><div class="inner justify"><p class="no-indent  ">屯紮，餘軍分屯城外，寨柵聯絡十餘里。一住數日。繡每日設宴請操。一日操醉，退入 寢所，私問左右曰：「此城中有妓女否？」操之兄子曹安民，知操意，乃密對曰：「昨 晚小姪兒窺見館舍之側，有一婦人，生得十分美麗。問之，即繡叔張濟之妻也。」</p><p>操聞言，便令安民領五十甲兵往取之。須臾，取到軍中。操見之，果然美麗。問其 姓名，婦答曰：「妾乃張濟之妻鄒氏也。」操曰：「夫人識吾否？」鄒氏曰：「久聞丞 相威名，今夕幸得瞻拜。」操曰：「吾為夫人，故特納張繡之降；不然滅族矣。」鄒氏 拜曰：「實感再生之恩。」操曰：「今日得見夫人，乃天幸也。今宵願同枕席，隨吾還 都，安享富貴，何如？」</p><p class=" stretch-last-line ">鄒氏拜謝。是夜共宿於帳中。鄒氏曰：「久住城中，繡必生疑，亦恐外人議論。」 操曰：「明日同夫人寨中去住。」次日，移于城外安歇，喚典韋就中軍帳房外宿衛。他</p></div> </div>