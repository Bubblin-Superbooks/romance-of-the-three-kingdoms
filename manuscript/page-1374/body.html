<div class="leaf "><div class="inner justify"><p class="no-indent stretch-last-line ">孔明曰：「目今姜維現守冀州，使人持書來說：『但得駙馬在，我願來降。』吾今饒汝 性命，汝肯招安姜維否？」楙曰：「情願招安。」孔明乃與衣服鞍馬，不令人跟隨，放 之自去。楙得脫出寨，欲尋路而走，奈不知路徑。正行之間，逢數人奔走。楙問之，答 曰：「我等是冀縣百姓；今被姜維獻了城池，歸降諸葛亮，蜀將魏延縱火劫財，我等因 此棄家而走，投上邽去也。」楙又問曰：「今守天水城是誰？」土人曰：「天水城中乃 馬太守也。」楙聞之，縱馬望天水而行。又見百姓攜男抱女而來，所說皆同。楙至天水 城下叫門，城上人認得是夏侯楙，慌忙開門迎接。馬遵驚拜問之。楙細言姜維之事；又 將百姓所言說了。遵歎曰：「不想姜維反投蜀矣！」梁緒曰：「彼意欲救都督，故以此 言虛降。」楙曰：「今維已降，何為虛也？」正躊躇間，時已初更，蜀兵又來攻城。火</p></div> </div>