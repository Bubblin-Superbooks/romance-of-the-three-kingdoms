<div class="leaf "><div class="inner justify"><p class="no-indent  ">出。吾等只顧酌酒取樂，待霧散便回。」</p><p>卻說曹操寨中，聽得擂鼓吶喊，毛玠，于禁，二人慌忙飛報曹操。操傳令曰：「重 霧迷江，彼軍忽至，必有埋伏，切不可輕動。可撥水軍弓弩手亂射之。」又差人往旱寨 內喚張遼，徐晃，各帶弓弩軍三千，火速到江邊助射。比及號令到來，毛玠，于禁，怕 南軍搶入水寨，已差弓弩手在寨前放箭。</p><p>少頃，旱寨內弓弩手亦到，約一萬餘人，盡皆向江中放箭：箭如雨發。孔明教把船 掉轉，頭東尾西，逼近水寨受箭，一面擂鼓吶喊。待至日高霧散，孔明令收船急回。二 十隻船兩邊束草上，排滿箭枝。孔明令各船上軍士齊聲叫曰：「謝丞相箭！」比及曹軍 寨內報知曹操時，這裏船輕水急，已放回二十餘里，追之不及，曹操懊悔不已。</p><p class=" stretch-last-line ">卻說孔明回船謂魯肅曰：「每船上箭約五六千矣。不費江東半分之力，已得十萬餘</p></div> </div>