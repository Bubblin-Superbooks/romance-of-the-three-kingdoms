<div class="leaf "><div class="inner justify"><p class="no-indent  ">，庶曰：「今聞老母被囚，雖金波玉液不能下咽矣。」玄德曰：「備聞公將去，如失左 右手，雖龍肝鳳髓，亦不甘味。」</p><p class=" stretch-last-line ">二人相對而泣，坐以待旦。諸將已於郭外安排筵席餞行。玄德與徐庶並馬出城，至 長亭，下馬相辭。玄德舉杯謂徐庶曰：「備分淺緣薄，不能與先生相聚，望先生善事新 主，以成功名。」庶泣曰：「某才微智淺，深荷使君重用。今不幸半途而別，實為老母 故也。縱使曹操相迫，庶亦終身不設一謀。」玄德曰：「先生既去，劉備亦將遠遁山林 矣。」庶曰：「某所以與使君共圖王霸之業者，恃此方寸耳。今以老母之故，方寸亂矣 ，縱使在此，無益於事。使君宜別求高賢輔佐，共圖大業，何便灰心如此？」玄德曰： 「天下高賢，無有出先生右者。」庶曰：「某樗櫟庸材，何敢當此重譽。」臨別，又顧 謂諸將曰：「願諸公善事使君，以圖名垂竹帛，功標青史，切勿效庶之無始終也。」諸</p></div> </div>