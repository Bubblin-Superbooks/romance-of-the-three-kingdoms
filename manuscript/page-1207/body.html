<div class="leaf "><div class="inner justify"><p class="no-indent  ">使人報知孫桓。報事人行至半途，被關興殺了。朱然一面商議，欲引兵去救應孫桓。部 將崔禹曰：「小卒之言，未可深信，倘有疏虞，水陸二軍，盡皆休矣。將軍只宜穩守水 寨，某願替將軍一行。」</p><p>然從之，遂令崔禹引一萬軍前去。是夜馮習，張南，吳班分兵三路，直殺入孫桓寨 中，四面火起。吳兵大亂，尋路奔走。</p><p>且說崔禹正行之間，忽見火起，急催兵前進。剛纔轉過山來，忽山谷鼓聲大震；左 邊關興，右邊張苞，兩路夾攻。崔禹大驚，方欲奔走，正遇張苞；交馬只一合，被苞生 擒而回。朱然聽知危急，將船往下水退五六十里去了。</p><p class=" stretch-last-line ">孫桓引敗軍逃走，問部將曰：「前去何處城堅糧廣？」部將曰：「此去正北彝陵城 ，可以屯兵。」桓引敗軍急望彝陵而走。方進得城，吳班等追至，將城四面圍定。關興</p></div> </div>