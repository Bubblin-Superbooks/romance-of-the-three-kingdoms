<div class="leaf "><div class="inner justify"><p>維大喜，謂瓘曰：「汝既誠心來降，吾不誠心相待；吾軍中所患者，不過糧耳。今 有糧草，現在川口。汝可運赴祁山。吾只今去取祁山寨也。」瓘心中大喜，以為中計， 忻然領諾。姜維曰：「汝去運糧，不必用五千人，但引三千人去，留下二千人引路，以 打祁山。」瓘恐維疑惑，乃引三千兵去了。維令傅僉引二千魏兵隨征聽用。忽報夏侯霸 到。霸曰：「都督何故准信王瓘之言也？吾在魏，雖不知備細，未聞王瓘是王經之姪： 其中多詐，請將軍察之。」維大笑曰：「我已知王瓘之詐，故分其兵勢，將計就計而行 。」霸曰：「公試言之。」維曰：「司馬昭奸雄比於曹操，既殺王經，滅其三族，安肯 存親姪於關外領兵？知其詐也。仲權之見與我暗合。」</p><p class=" stretch-last-line ">於是姜維不出斜谷，卻令人於路暗伏，以防王瓘奸細。不旬日，果然伏兵捉得王瓘 回報鄧艾下書人來見。維問了情節，搜出私書，書中約於八月二十日，從小路運糧送歸</p></div> </div>