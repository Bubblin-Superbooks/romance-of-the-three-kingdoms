<div class="leaf "><div class="inner justify"><p class="no-indent  ">為之奈何？」龐統曰：「主公勿憂。有孔明在彼，料想東吳不敢犯荊州。主公可馳書去 劉璋處，只推曹操攻擊孫權。權求救於荊州，吾與孫權脣齒之邦，不容不相援，張魯自 守之賊，決不敢來犯界。吾今欲勒兵回荊州，與孫權會同破曹操，奈兵少糧缺。望推同 宗之誼，速發精兵三、四萬，行糧十萬斛相助，請勿有誤。若得軍馬錢糧，卻另作商議 。」</p><p class=" stretch-last-line ">玄德從之，遣人往成都。來到關前，楊懷高沛聞知此事，遂教高沛守關，楊懷同使 者入成都，見劉璋呈上書信。劉璋看畢，問楊懷為何亦同來。楊懷曰：「專為此書而來 。劉備自從入川，廣布恩德，以收民心，其意甚是不善。今求軍馬錢糧，切不可與。如 若相助，是把薪助火也。」劉璋曰：「吾與玄德有兄弟之情，豈可不助？」一人出曰： 「劉備梟雄，久留於蜀而不遣，是縱虎入室矣，今更助之以軍馬錢糧，何異與虎添翼乎</p></div> </div>