<div class="leaf "><div class="inner justify"><p class="no-indent  ">人而阻眾望？」遂上表請尊操為魏公，加九錫。荀彧歎曰：「吾不想今日見此事！」</p><p>操聞深恨之，以為不助己也。建安十七年冬十月，曹操興兵下江南，就命荀彧同行 。彧已知操有殺己之心，託病止於壽春。忽曹操使人送飲食一盒至。盒上有操親筆封記 。開盒視之，並無一物。彧會其意，遂服毒而亡。年五十歲。後人有詩歎曰：文若才華 天下聞，可憐失足在權門。後人漫把留侯比，臨歿無顏見漢君。</p><p>其子荀惲，發哀書報曹操。操甚懊悔，命厚葬之，諡日敬侯。</p><p class=" stretch-last-line ">且說曹操大軍至濡須，先差曹洪領三萬鐵甲馬軍，哨至江邊。回報云：「遙望沿江 一帶，旗旛無數，不知兵聚何處。」操放心不下，自領兵前進，就濡須口排開軍陣。操 領百餘人上山坡，遙望戰船，各分隊伍，依次排列。旗分五色，兵器鮮明。當中大船上</p></div> </div>