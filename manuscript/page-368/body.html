<div class="leaf "><div class="inner justify"><p>且說曹操當夜取了小沛，隨即進兵攻徐州。糜竺，簡雍，守把不住，只棄城而走。 陳登獻了徐州。曹操大軍入城，安民己畢，隨喚眾謀士議取下邛。荀彧曰：「雲長保護 玄德妻小，死守此城；若不速取，恐為袁紹所竊。」操曰：「吾素愛雲長武藝人材，欲 得之以為己用，不若令人說之使降。」郭嘉曰：「雲長義氣深重，必不肯降。若使人說 之，恐被其害。」帳下一人出曰：「某與關公有一面之交，願往說之。」眾視之，乃張 遼也。程昱曰：「文遠雖與雲長有舊，吾觀此人，非可以言詞說也。某有一計，使此人 進退無路，然後用文遠說之，彼必歸丞相矣。」正是：整備窩弓射猛虎，安排香餌釣鰲 魚。未知其計若何，且看下文分解。</p><p>第二十五回：屯土山關公約三事，救白馬曹操解重圍</p><p class=" stretch-last-line ">卻說程昱獻計曰：「雲長有萬人之敵，非智謀不能取之。今可即差劉備手下投降之</p></div> </div>