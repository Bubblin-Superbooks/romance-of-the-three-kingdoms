<div class="leaf "><div class="inner justify"><p>卻說玄德引軍劫寨，將近寨門，喊聲大震，後面衝出一軍，先截去了一半人馬。夏 侯惇又到。玄德突圍而走，夏侯淵又從後趕來。玄德回顧，止有三十餘騎跟隨；急欲奔 還小沛，早望見小沛城中火起，只得棄了小沛，欲投徐州、不邳；又見曹軍漫山塞野， 截住去路。玄德自思無路可歸，想袁紹有言：「倘不如意，可來相投」，今不若暫往依 棲，別作良圖；遂望青州路而走，正逢李典攔住。玄德匹馬落荒望北而逃，李典擄將從 騎去了。</p><p class=" stretch-last-line ">且說玄德匹馬投青州，日行三百里，奔至青州城下叫門；門吏問了姓名，來報刺史 。刺史乃袁紹長子袁譚。譚素敬玄德，聞知匹馬到來，即便開門相迎，接入公廨，細問 其故。玄德備言兵敗相投之意。譚乃留玄德於館驛中住下，發書報父袁紹；一面差本州 人馬，護送玄德。至平原界口，袁紹親自引眾出鄴邵三十里迎接玄德。玄德拜謝，紹忙</p></div> </div>