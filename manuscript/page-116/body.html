<div class="leaf "><div class="inner justify"><p class="no-indent  ">點櫻桃啟絳脣，兩行碎玉噴陽春。丁香舌吐橫鋼劍，要斬奸邪亂國臣。</p><p>卓稱賞不已。允命貂蟬把盞。卓擎杯問曰：「青春幾何！」貂蟬曰：「賊妾年方二 八。」卓笑曰：「真神仙中人也！」允起曰：「允欲將此女獻上太師，未審肯容納否？ 」卓曰：「如此見惠，何以報德？」允曰：「此女得侍太師，其福太淺。」卓再三稱謝 。允即命備氈車，先將貂蟬送到相府。卓亦起身告辭。允親送董卓直到相府，然後辭回 。乘馬而行，不到半路，只見兩行紅燈照道，呂布騎馬執戟而來，正與王允撞見，便勒 住馬，一把揪住衣襟，厲聲問曰：「司徒既以貂蟬許我，今又送與太師，何相戲耶？」 允急止之曰：「此非說話處，且請到草舍去。」</p><p class=" stretch-last-line ">布同允到家，下馬入後堂。敘禮畢，允曰：「將軍何故怪老夫？」布曰：「有人報 我，說你把氈車送貂蟬入相府，是何緣故？」允曰：「將軍原來不知！昨日太師在朝堂</p></div> </div>