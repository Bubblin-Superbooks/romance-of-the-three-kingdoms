<div class="leaf "><div class="inner justify"><p>曹操已得東川。主簿司馬懿進曰：「劉備以詐力取劉璋、蜀人尚未歸心。今主公已 得漢中，益州震動。可速進兵攻之，勢必瓦解。知者貴於乘時，時不可失也。」曹操歎 曰：「人苦不知足，既得隴，復望蜀耶﹖」劉曄曰：「司馬仲達之言是也。若少遲緩， 諸葛亮明於治國而為相，關張等勇冠三軍而為將，蜀民既定，據守關隘，不可犯矣。」 操曰：「士卒遠涉勞苦，且宜存恤。」遂按兵不動。</p><p class=" stretch-last-line ">卻說西川百姓，聽知曹操已取東川，料必來取西川，一日之間，數遍驚恐。玄德請 軍師商議。孔明曰：「亮有一計，曹操自退。」玄德問何計。孔明曰：「曹操分軍屯合 淝，懼孫權也。今我若分江夏，長沙，桂陽三郡還吳，遣舌辯之士，陳說利害，令吳起 兵襲合淝，牽動其勢，操必勒兵南向矣。」玄德問：「誰可為使﹖」伊籍曰：「某願往 。」玄德大喜，遂作書具禮，令伊籍先到荊州，知會雲長，然後入吳。到秣稜，來見</p></div> </div>