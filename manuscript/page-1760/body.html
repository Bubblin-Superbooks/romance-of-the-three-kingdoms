<div class="leaf "><div class="inner justify"><p class="no-indent  ">「吾兵久勞於外，不服水土，必生疾病，宜召軍還，再作後圖。」張華曰：「今大兵已 入其巢，吳人膽落，不出一月，孫皓必擒矣。若輕召還，前功盡廢，誠可惜也。」晉主 未及應，賈充叱華曰：「汝不省天時地利，欲妄邀功勳，困弊士卒，雖斬汝不足以謝天 下！」炎曰：「此是朕意，華但與朕同耳，何必爭辯？」</p><p>忽報杜預馳表到。晉主視表，亦言宜急進兵之意。晉主遂不復疑，竟下征進之命。 王濬等奉了晉主之命，水陸並進，風雷鼓動，吳人望旗而降。吳主皓聞之，大驚失色。 諸臣告曰：「北兵日近，江南軍民不戰而降，將如之何？」皓曰：「何故不戰？」眾對 曰：「今日之禍，皆岑昏之罪，請陛下誅之。臣等出城決一死戰。」皓曰：「量一中貴 ，何能誤國？」眾大叫曰：「陛下豈不見蜀之黃皓乎？」</p><p class=" stretch-last-line ">遂不待吳主之命，一齊擁入宮中，碎割岑昏，生啖其肉。陶濬奏曰：「臣領戰船皆</p></div> </div>