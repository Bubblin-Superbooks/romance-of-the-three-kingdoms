<div class="leaf "><div class="inner justify"><p>正飲宴間，忽報「汝南有黃巾劉辟、龔都，甚是猖獗。曹洪累戰不利，乞遺兵救之 。」雲長聞言，進曰：「關某願施犬馬之勞，破汝南賊寇。」操曰：「雲長建立大功， 未曾重酬，豈可復勞征進？」公曰：「關某久閒，必生疾病。」曹操壯之，點兵五萬， 使于禁、樂進為副將，次日便行。荀彧密謂操曰：「雲長有歸劉之心，倘知消息必去， 不可頻令出征。」操曰：「今次收功，吾不復教臨敵矣。」</p><p>且說雲長領兵將近汝南，劄住營寨。當夜營外拏了兩個細作人來。雲長視之，內中 認得一人，乃孫乾也。關公叱退左右，問乾曰：「公自潰散之後，一向跡不聞，今何為 在此處？」乾曰：「某自逃難，飄泊汝南，幸得劉辟收留。今將軍為何在曹操處？未識 甘、糜二夫人無恙否？」</p><p class=" stretch-last-line ">關公因將上項事，細說一遍。乾曰：「近聞玄德公在袁紹處，欲往投之，未得其便</p></div> </div>