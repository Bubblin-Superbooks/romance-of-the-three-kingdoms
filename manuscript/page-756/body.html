<div class="leaf "><div class="inner justify"><p>玄德遂命請之。馬良至，玄德優禮相待，請問保守荊，襄之策。良曰：「荊襄四面 受敵之地，恐不可久守。可令公子劉琦於此養病，招諭舊人以守之，就表奏公子為荊州 刺史，以安民心；然後南征武陵，長沙，桂陽，零陵四郡，積收錢糧，以為根本。此久 遠之計也。」</p><p>玄德大喜，遂問：「四郡當先取何郡？」良曰：「湘江之西，零陵最近，可先取之 。次取武陵。然後湘江之東取桂陽。長沙為後。」玄德遂用馬良為從事，伊籍副之；請 孔明商議送劉琦回襄陽，替雲長回荊州；便調兵取零陵，差張飛為先鋒，趙雲合後，孔 明，玄德為中軍，人馬一萬五千；留雲長守荊州；糜竺，劉封守江陵。</p><p class=" stretch-last-line ">卻說零陵太守劉度，聞玄德軍馬到來，乃與其子劉賢商議。賢曰：「父親放心。他 雖有張飛，趙雲之勇，我本州上那邢道榮，力敵萬人，可以抵對。」劉度遂命劉賢與邢</p></div> </div>