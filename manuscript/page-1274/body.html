<div class="leaf "><div class="inner justify"><p class="no-indent  ">雍闓等乃疥癬之疾，丞相只須遣一大將討之，必然成功。」孔明曰：「南蠻之地，離國 甚遠，人多不習王化，收伏甚難，吾當親往征之。可剛可柔，別有斟酌，非可容易託人 。」</p><p>王連再三苦勸，孔明不從。是日，孔明辭了後主，令蔣琬為參軍；費褘為長史；董 厥、樊建二人為掾史；趙雲、魏延為大將，總督軍馬；王平、張翼為副將；并川將數十 員：共起川兵五十萬，前望益州進發。忽有關公第三子關索，入軍來見孔明曰：「自荊 州失陷，逃難在鮑家莊養病。每要赴川見先帝報讎，瘡痕未合，不能起行。近已安痊， 打探得東吳讎人已皆誅戮，逕來西川見帝，恰在途中遇見征南之兵，特來投見。孔明聞 之，嗟訝不已；面遣人申報朝廷，就令關索為前部先鋒，一同征南。大隊人馬，各依隊 伍而行。飢餐渴飲，夜住曉行：所經之處，秋亳無犯。</p></div> </div>