<div class="leaf "><div class="inner justify"><p class="no-indent  ">王平、馬忠約會而進。吾欲令子龍、文長去取，二人不識地理，故未敢用之。」張嶷、 張翼聽令去了。</p><p>趙雲、魏延見孔明不用，各有慍色。孔明曰：「吾非不用汝二人，但恐涉險入深， 為蠻人所算，失其銳氣耳。」趙雲曰：「倘我等識地理，若何？」孔明曰：「汝二人只 宜小心，休得妄動。」二人快快而退。趙雲請魏延到自已寨內商議曰；「吾二人為先鋒 ，卻說不識地理而不肯用。今用此後輩，吾等豈不羞乎？」延曰：「吾二人只今就上馬 ，親去探之；捉住土人，便教引進，以敵蠻兵，大事可成。」雲從之，遂上馬逕取中路 而來。方行不數里，遠遠望見塵頭大起。二人上山坡看時，果見數十騎蠻兵，縱馬而來 。二人兩路衝出。蠻兵見了，大驚而走。</p><p class=" stretch-last-line ">趙雲、魏延各生擒幾人，回到本寨，以酒食待之，卻細問其故。蠻兵告曰：「前面</p></div> </div>