<div class="leaf "><div class="inner justify"><p class="no-indent  ">出戰。今觀蜀兵，足知動靜，故欲先取江南岸一營。誰敢去取？」</p><p>言未畢，韓當、周泰、凌統等，應聲而出曰：「某等願往。」遜教皆退不用，獨喚 階下末將淳于丹曰：「吾與汝五千軍，去取江南第四營：蜀將傅彤所守。今晚就要成功 。吾自提兵接應。」淳于丹引兵去了，又喚徐盛、丁奉曰：「汝等各領兵三千，屯於寨 外五里，如淳于丹敗回，有兵趕來，當出救之，卻不可追去。」二將自鬥軍去了。</p><p>卻說淳于丹於黃昏時分，領兵前進。到蜀寨時，已三更之後。丹令眾軍鼓譟而入。 蜀營內傅彤引兵殺出，挺鎗直取淳于丹；丹敵不住，撥馬便回。忽喊聲大震，一彪軍攔 住去路；為首大將趙融。丹奪路而走，折其大半。</p><p class=" stretch-last-line ">正走之間，山後一彪蠻兵攔住：為首番將沙摩柯。丹死戰得脫，背後三路軍趕來。</p></div> </div>