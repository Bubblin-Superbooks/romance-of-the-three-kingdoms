<div class="leaf "><div class="inner justify"><p class="no-indent  ">亦放聲大哭不已。多官無不哀慟，百姓人人涕泣。後主連日傷感，不能設朝。忽報魏延 表奏楊儀造反，群臣大駭，入宮啟奏後主。時吳太后亦在宮中。後主聞奏大驚，命近臣 讀魏延表。其略曰：</p><p>征西大將軍南鄭侯臣魏延，誠惶誠恐，頓首上言：楊儀自總兵權，率眾造反，劫丞 相靈柩，欲引敵人入境。臣先燒絕棧道，以兵守禦。謹此奏聞。</p><p>讀畢，後主曰：「魏延乃勇將，足可拒楊儀等眾，何故燒絕棧道？」吳太后曰：「 嘗聞先帝有言，孔明識魏延腦後有反骨，每欲斬之;因憐其勇，故姑留用。今彼奏楊儀 等造反，未可輕信。楊儀乃文人，丞相委以長史之任，必其人可用。今其人可用。今日 若聽此一面之詞，楊儀等必投魏矣。此事當深慮遠議，不可造次。』眾管官正商議間忽 報長史楊儀，有緊急表到。近臣拆表讀曰：</p></div> </div>