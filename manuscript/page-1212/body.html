<div class="leaf "><div class="inner justify"><p class="no-indent  ">俱進。水路令黃權領兵，先主自率大軍於旱路進發：時章武二年二月中旬也。</p><p>韓當、周泰聽知先主御駕來征，引兵出迎。兩陣對圓，韓當、周泰出馬，只見蜀營 門旗處，先主自出，黃羅銷金傘蓋，左右白旄黃鉞，金銀旌節，前後圍繞。當大叫曰： 「陛下今為蜀主，何自輕出？倘有　舒虞，悔之何及！」先主遙指罵曰：「汝等吳狗， 傷朕手足，誓不與立於天地之間！」當回顧眾將曰：「誰敢衝突蜀兵？」</p><p class=" stretch-last-line ">部將夏恂，挺槍出馬。先主背後張苞挺丈八矛，縱馬而出，大喝一聲，直取夏恂。 恂見苞聲若巨雷，心中驚懼；恰待要走，周泰弟周平見恂抵敵不住，揮刀縱馬而來。關 興見了，躍馬提刀來迎。張苞大喝一聲，一矛刺中夏恂，倒撞下馬。周平大驚，措手不 及，被關興一刀斬了。二小將便取韓當、周泰，韓、周二人，慌忙入陣。先主視之，歎</p></div> </div>