<div class="leaf "><div class="inner justify"><p class="no-indent  ">東吳休矣！臣願以全家保之！」權曰：「孤亦素知陸伯言乃奇才也：孤意已決，卿等勿 言。」</p><p>於是命召陸遜。遜本名陸議，後改名遜，字伯言，乃吳郡吳人也：漢城門校尉陸紆 之孫，九江都尉陸駿之子。身長八尺，面如美玉。官領鎮西將軍。當下奉召而至。參拜 畢，權曰：「今蜀兵臨境，孤特命卿總督軍馬以破劉備。」遜曰：「江東文武，皆大王 故舊之臣；臣年無才，安能制之？」權曰：「闞德潤以全家保卿，孤亦素知卿才。今拜 卿為大都督，卿勿推辭。」遜曰：「倘文武不服，何如？」</p><p>權取所佩劍與之曰：「如有不聽號令者，先斬後奏。」遜曰：「荷蒙重託，敢不拜 命？但乞大王於來日會聚眾官然後賜臣。」闞澤曰：「古之命將，必築壇會眾賜白旄黃 鉞、卬綬兵符，然後威行令肅。今大王宜遵此禮，擇日築壇，拜伯言為大都督，假節鉞 ，則眾人自無不服矣。」</p></div> </div>