<div class="leaf "><div class="inner justify"><p class="no-indent  ">勝負。孔明在陣中教鳴金收軍，黃忠回陣，問曰：「正待要擒李嚴，軍師何故收兵？」 孔明曰：「吾已見李嚴武藝，不可力取。來日再戰，汝可詐敗，引入山谷，出奇兵以勝 之。」</p><p>黃忠領計。次日，李嚴再引兵來，黃忠又出戰，不十合詐敗，引兵便走。李嚴趕來 ，迤邐趕入山谷，猛然省悟。急待回時，前面魏延引兵擺開。孔明自在山頭，喚曰：「 公如不降，兩下已伏強弩，欲與吾龐士元報讎矣。」李嚴忙下馬卸甲投降，軍士不曾傷 害一人。孔明引李嚴見玄德，玄德待之甚厚。嚴曰：「費觀雖是益州親戚，與某甚密， 當往說之。」玄德即命李嚴回城招降費觀。</p><p class=" stretch-last-line ">嚴入綿竹城，對費觀讚玄德如此仁德；今若不降，必有大禍。觀從其言，開門投降 。玄德遂入綿竹，商議分兵取成都。忽流星馬急報，言：「孟達，霍峻守葭明關，今被</p></div> </div>