<div class="leaf "><div class="inner justify"><p class="no-indent  ">帶住馬，拈弓搭箭，回射馬超；超卻閃過，兩將各自回陣。玄德自於陣前叫曰：「吾以 仁義待人，王施譎詐。馬孟起，你收兵歇息，我不乘勢趕你。」馬超聞言，親自斷後， 諸軍漸退。玄德亦收軍上關。</p><p>次日，張飛又欲下關戰馬超。人報「軍師來到。」玄德接著孔明。孔明曰：「亮聞 孟起世之虎將，若與翼德死戰，必有一傷；故令子龍、漢升，守住綿竹，我星夜來此。 可使條小計，令馬超歸降主公。」玄德曰：「吾見馬超英勇，甚愛之。如何可得？」孔 明曰：「亮聞東川張魯，欲自立為『漢寧王』。手下謀士楊松，極貪賄賂。可差人從小 路逕投漢中，先用金銀結好楊松，後進書與張魯云：『吾與劉璋爭西川，是與汝報讎。 不可聽信離間之語。事定之後，保汝為漢寧王。』令其撤回馬超兵。待其來撤時，便可 用計招降馬超矣。」</p></div> </div>