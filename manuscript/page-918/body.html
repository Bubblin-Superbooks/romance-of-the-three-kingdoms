<div class="leaf "><div class="inner justify"><p class="no-indent  ">。若脫身一去，不復來矣。」玄德曰：「吾以仁義待人，人不負我。」</p><p>卻說冷苞得回雒城，見劉瑰，張任，不說捉去放回，只說被我殺了十餘人，奪得馬 匹逃回。劉瑰忙遣人往成都求救。劉璋聽知折了鄧賢，大驚，慌忙聚眾商議。長子劉循 進曰：「兒願領兵前去守雒城。」璋曰：「既吾兒肯去，當遣誰人為輔？」一人出曰： 「某願往。」璋視之，乃舅氏吳懿也。璋曰：「得尊舅去最好。誰可為副將？」</p><p>吳懿保吳蘭，雷同二人為副將，點二萬軍馬來到雒城。劉瑰，張任接著，具言前事 。吳懿曰：「兵臨城下，難以拒敵；汝等有何高見？」冷苞曰：「此間一帶，正靠涪江 ，江水大急；前面寨占山腳，其形最低。某乞五千軍，各帶鍬鋤前去，決涪江之水，可 盡淹死劉備之兵也。」吳懿從其計，即令冷苞前往決水，吳蘭，雷同引兵接應。冷苞領 命，自去準備決水器械。</p></div> </div>