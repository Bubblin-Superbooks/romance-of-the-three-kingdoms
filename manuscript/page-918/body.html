<div class="leaf "><div class="inner justify"><p class="no-indent  ">，不可不信。」張任曰：「此狂叟也，聽之何益？」遂上馬前行。既至雒城分調人馬， 把守各處隘口。劉瑰曰：「雒城乃成都保障，失此則成都難保。吾四人公議，著二人守 城，二人去雒城前面，依山傍險，紮下兩個寨子，勿使敵兵臨城。」冷苞，鄧賢曰：「 某願往結寨。」劉瑰大喜，分兵二萬，與冷，鄧二人，離城六十里下寨。劉瑰，張任， 守護雒城。</p><p>卻說玄德既得涪水關，與龐統商議進取雒城。人報劉璋撥四將前來，即日冷苞，鄧 賢領二萬軍離城六十里，紮下兩個大寨。玄德聚眾問曰：「誰敢建頭功，去取二將寨柵 ？」老將黃忠應聲出曰：「老夫願往。」玄德曰：「老將軍率本部人馬，前至雒城，如 取得冷苞，鄧賢營寨，必當重賞。」</p><p class=" stretch-last-line ">黃忠大喜，即領本部兵馬，謝了要行。忽帳下一人出曰：「老將軍年紀高大，如何</p></div> </div>