<div class="leaf "><div class="inner justify"><p>二人正沉吟之際，只見木鹿大王口中不知念甚咒語，手搖蒂鐘。忽然狂風大作，飛 砂走石，如同驟雨，一聲畫角響，虎豹豺狼，猛獸毒蛇，乘風而出，張牙五爪，衝將過 來。蜀兵如何抵當，往後便退。蠻兵隨後追殺，直趕到三江界路方回。趙雲、魏延收聚 敗兵，來孔明帳前請罪，細說此事。</p><p class=" stretch-last-line ">孔明笑曰：「非汝二人之罪。吾未出茅廬之時，先知南蠻有『驅虎豹』之法。吾在 蜀中已辦下破此陣之物也。隨軍有二十輛車。俱封記在此。今日且用一半，留下一半， 後有別用。」遂令左右取了十輛紅油櫃車到帳下，留十輛黑油櫃車在後。眾皆不知其意 。孔明將櫃打開，皆是木刻綵畫巨獸，俱用五色絨線為毛衣，鋼鐵為牙爪，一個可騎坐 十人。孔明選了精壯軍士一千餘人，領了一百口，內裝煙火之物，藏在車中。次日，孔 明驅兵大進，布於洞口。蠻兵探知，入洞報與蠻王。木鹿大王自謂無敵，即與孟獲引洞</p></div> </div>