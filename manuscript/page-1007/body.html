<div class="leaf "><div class="inner justify"><p class="no-indent  ">歲貢。操見江南急未可下，乃從之；令孫權先撤人馬，吾然後班師。步騭回覆，權只留 蔣欽，周泰守濡須口，盡發大兵上船回秣稜。</p><p>操留曹仁，張遼屯合淝，班師回許昌。文武眾宮皆議立曹操為魏王。尚書崔琰力言 不可。眾宮曰：「汝獨不見荀文若乎﹖」琰大怒曰：「時乎！時乎！會當有變！任自為 之！」有與琰不和者，告知操。操大怒，收琰下獄問之。琰虎目虯髯，只是大罵曹操欺 君奸賊。廷尉白操，操令杖殺崔琰在獄中。後人有讚曰﹕清河崔琰，天性堅剛。虯髯虎 目，鐵石心腸。奸邪辟易，聲節顯昂。忠心漢主，千古名揚！</p><p class=" stretch-last-line ">建安二十一年，夏五月，群臣表奏獻帝，頌魏公曹操功德，極天際地，伊周莫及， 宜進爵為王。獻帝即令鍾繇草詔，冊立曹操為魏王。曹操假意上書三辭。詔三報不許， 操乃拜命受魏王之爵，冕十二旒，乘金根車，駕六馬，用天子車服鑾儀，出警入蹕，於</p></div> </div>