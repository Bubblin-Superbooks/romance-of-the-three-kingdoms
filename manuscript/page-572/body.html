<div class="leaf "><div class="inner justify"><p class="no-indent  ">喊起，甘寧攔住。祖於馬上謂寧曰：「我向日不曾輕待汝，今何相逼耶？」寧叱曰：「 吾昔在江夏，多立功績，汝乃以劫江賊待我，今日尚有何說？」</p><p>黃祖自知難免，撥馬而走。甘寧衝開士卒，直趕將來，只聽得後面喊聲起處，又有 數騎趕來。寧視之，乃程普也。寧恐普來爭功，慌忙拈弓搭箭，背射黃祖，祖中箭翻身 落馬，寧梟其首級，回馬與程普合兵一處，回見孫權，獻黃祖首級。權命以木匣盛貯， 待回江東祭獻於亡父靈前。重賞三軍，陞甘寧為都尉。商議欲分兵守江夏。張昭曰：「 孤城不可守，不如且回江東。劉表知我破黃祖，必來報讎。我以逸待勞，必敗劉表。表 敗而後乘勢攻之，荊襄可得也。」權從其言，遂棄江夏，班師回江東。</p><p class=" stretch-last-line ">蘇飛在檻車內，密使人告甘寧求救。寧曰：「飛即不言，吾豈忘之？」大軍既至吳</p></div> </div>