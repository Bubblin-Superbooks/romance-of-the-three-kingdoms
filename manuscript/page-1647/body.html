<div class="leaf "><div class="inner justify"><p>二人領命而去。朱異正引兵來，忽背後喊聲大起；左有王基，右有陳騫，兩路軍殺 來，吳兵大拜。朱異回見孫琳。琳大怒曰：「累兵之將，要汝何用！」叱軍士推出斬之 。又責全端子全禕曰：「若退不得魏兵，汝父子休來見我！」於是孫琳自回建業去了 。鍾會與昭曰：「今孫琳退去，外無救兵，城可圍矣。」昭從之，遂催兵攻圍。全禕引 兵殺入壽春，見魏兵勢大，尋思進退無路，遂降司馬昭，昭加禕為偏將軍，禕感昭恩德 ，乃修家書與父全端、叔全懌言孫琳不仁，不若降魏，將書射入城中。懌得禕書，遂與 端引數千人開門出降。諸葛誕在城中憂悶。謀士蔣班焦彝進言曰：「城中糧少兵多，不 能久守，可率吳、楚之眾，與魏兵決一死戰。」誕大怒曰：「吾欲守，汝欲戰，莫非有 異心乎！再言必斬！」二人仰天長嘆曰：「誕將亡矣！我等不如早降，免至一死！」</p></div> </div>