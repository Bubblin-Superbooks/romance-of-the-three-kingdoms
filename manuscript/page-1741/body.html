<div class="leaf "><div class="inner justify"><p class="no-indent  ">、何曾、裴秀亦諫曰：「長子聰明神武，有超世之才；人望既茂，天表如此，非人臣之 相也。」昭猶豫未決，太尉王祥、司空荀顗諫曰：「前代立少，多致亂國。願殿下思之 。」</p><p>昭遂立長子司馬炎為世子。大臣奏稱：「當年襄武縣，天降一人，身長二丈餘，腳 跡長三尺二寸，白髮蒼髯，著黃單衣，裹黃巾，拄藜頭杖，自稱曰：『吾乃民王也。今 來報汝：天下換王，立見太平。』如此在市遊行三日，忽然不見。此乃殿下之瑞也。殿 下可戴二十旒冠冕，建天子旌旗，出警入蹕，乘金根車，備六馬，進王妃為王后，立世 子為太子。」</p><p class=" stretch-last-line ">昭心中暗喜；回到宮中，正欲飲酒，忽中風不語。次日病危，太尉王祥、司徒何曾 、司馬荀顗及諸大臣入宮問安，昭不能言，以手指太子司馬炎而死。時八月辛卯日也。 何曾曰：「天下大事，皆在晉王；可立太子為晉王，然後祭葬。」是日司馬炎即晉王位</p></div> </div>