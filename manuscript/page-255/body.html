<div class="leaf "><div class="inner justify"><p class="no-indent  ">方畢，張繡軍兩路殺至。于禁身先出寨迎敵。繡急退兵。左右諸將，見于禁向前，各引 兵擊之，繡軍大敗，追殺百餘里。繡勢窮力孤，引敗兵投劉表去了。</p><p>曹操收軍點將，于禁入見，備言青州之兵，肆行劫掠，大失民望，某故殺之。操曰 ：「不告我，先下寨，何也？」禁以前言對。操曰：「將軍在匆忙之中，能整兵堅壘， 任謗任勞，使反敗為勝，雖古之名將，何以加茲！」乃賜以金器一副，封益壽亭侯；青 夏侯惇治兵不嚴之過；又設祭，祭典韋。操親自哭而奠之，顧謂諸將曰：「吾折長子、 愛姪，俱無深痛；獨號泣典韋也。」眾皆感歎。次日下令班師。</p><p class=" stretch-last-line ">不說曹操還兵許都。且說王則齎詔至徐州，布迎接入府，開讀詔書，─封布為平東 將軍，特賜印綬。─又出操私書。王則在呂布面前，極道曹公相敬之意。布大喜。忽報</p></div> </div>