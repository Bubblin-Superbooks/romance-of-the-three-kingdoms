<div class="leaf "><div class="inner justify"><p class="no-indent  ">邊陳武，潘璋。四員將帶三千弓弩手亂射，矢如雨發。操急引眾將回走。背後四將趕來 甚急。趕到半路，許褚引眾虎衛軍敵住，救回曹操。吳兵齊奏凱歌，回濡須去了。</p><p>操還營自思：「孫權非等閒人物。紅日之應，久後必為帝王。」於是心中有退兵之 意。又恐東吳恥笑，進退未決。兩邊又相拒了月餘，戰了數場，互相勝負。直至來年正 月，春雨連綿，水港皆滿，軍士多在泥水之中，困苦異常。操心甚憂。當日正在寨中， 與眾謀士商議。或勸操收兵；或云目今春暖，正好相持，不可退歸。操猶豫未決。忽報 東吳有使齎書到。操啟視之。書略曰：「孤與丞相，彼此皆漢朝臣宰。丞相不思報國安 民，乃妄動干戈，殘虐生靈，豈仁人之所為哉？即日春水方生，公當速去。如其不然， 復有赤壁之禍矣。公宜自思焉。」</p><p class=" stretch-last-line ">書背後又批兩行云：「足下不死，孤不得安。」曹操看畢，大笑曰：「孫仲謀不欺</p></div> </div>