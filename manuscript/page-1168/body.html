<div class="leaf "><div class="inner justify"><p>玄德看畢，大怒曰：「匹夫叛吾，安敢以文辭相戲耶！」即欲起兵擒之。孔明曰： 「可就遣劉封進兵，令二虎相併；劉封或有功，或敗績，必歸成都，就而除之，可絕兩 害。」玄德從之，遂遣使到綿竹，傳諭劉封。封受命，率兵來擒孟達。</p><p>卻說曹丕正聚文武議事，忽近臣奏曰：「蜀將孟達來降。」丕召入問曰：「汝此來 ，莫非詐降乎？」達曰：「臣為不救關公之危，漢中王欲殺臣，因此懼罪來降，別無他 意。」曹丕尚未准信，忽報劉封引五萬兵來。取襄陽，單搦孟達廝殺。丕曰：「汝既是 真心，便可去襄陽取劉封首級來，孤方准信。」達曰：「臣以利害說之，不必動兵，令 劉封亦來降也。」</p><p class=" stretch-last-line ">丕大喜，遂加孟達為散騎常侍、建武將軍、平陽亭侯，領新城太守，去守襄陽、樊 城。原來夏侯尚、徐晃已先在襄陽，正將收取上庸諸部。孟達到了襄陽，與二將禮畢，</p></div> </div>