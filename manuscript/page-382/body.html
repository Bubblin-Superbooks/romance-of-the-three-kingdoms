<div class="leaf "><div class="inner justify"><p class="no-indent  ">續曰：「殺我同伴，願去報讎！」操許之。續上馬持矛，逕出陣前，大罵顏良。良更不 打話，交馬一合，照頭一刀，劈魏續於馬下。操曰：「今誰敢當之？」徐晃應聲而出， 與顏良戰二十合，敗歸本陣。諸將慄然。曹操收軍，良亦引軍退去。</p><p>操見連折二將，心中憂悶。程昱曰：「某舉一人可敵顏良。」操問是誰。昱曰：「 非關公不可。」操曰：「吾恐他立了功便去。」昱曰：「劉備若在必投袁紹；今若使雲 長破袁紹之兵，紹必疑劉備而殺之矣。備既死，雲長又安往乎？」操大喜，遂差人去請 關公。關公即入辭二嫂。二嫂曰：「叔叔此去，可打聽皇叔消息。」</p><p class=" stretch-last-line ">關公領諾而出，提青龍刀，上赤兔馬，引從者數人，直至白馬來見曹操。操敘說顏 良連誅二將，勇不可當，特請雲長商議。關公曰：「容某觀之。」操置酒相待。忽報顏</p></div> </div>