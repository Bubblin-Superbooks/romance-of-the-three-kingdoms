<div class="leaf "><div class="inner justify"><p class="no-indent  ">也；為兄馬良新亡，因此挂孝。謖曰：「奉主上敕命，賜眾軍酒帛。」孔明接詔已畢， 依命一一給散，遂留馬謖在帳敘話。孔明問曰：「吾奉天子詔，削平蠻方，久聞幼常高 見，望乞賜教。」謖曰：「愚有片言，望丞相察之。南螿恃其地遠山險，不服久矣；雖 今日破之，明日復叛。丞相大軍到彼，必然平服；但班師之日，必用北伐曹丕：蠻兵若 知內虛，其反必速。夫用兵之道：『攻心為上，攻城為下；心戰為上，兵戰為下。』願 丞相但服其心足矣。」孔明歎曰：「幼常足知吾肺腑也！」於是孔明遂令馬謖為參軍， 即統大兵前進。</p><p class=" stretch-last-line ">卻說蠻王孟獲，聽知孔明智破雍闓等，遂聚三洞元帥商議：第一洞乃金環三結元帥 ，第二洞乃董荼那元帥，第三洞乃阿會喃元帥。三洞元帥入見孟獲，獲曰：「今諸葛丞 相領大軍來侵我境界，不得不併力敵之。汝三人可分兵三路而進。如得勝者，便為洞主</p></div> </div>